[Pāyantika 62]saṅs rgyas bcom ldan ’das mñan yod na rgyal (2) byed kyi tshal mgon med zas sbyin
gyi kun dga’ ra ba na bźugs so || gaṅ gi tshe tshe daṅ ldan pa mo.auda gal gyi bu chen
pos ñe ba ’khor la sogs pa sar pa skyes phran gźon nu bcu bdun sde’i tsho gras dag rab tu
phyuṅ rdzogs par bsñen par byas pa de’i tshe na de dag drug sde dag la (3) sten par byed
| sñen par byed bsñen bkur byed do || de nas tshe daṅ ldan pa ’char kas bcu bdun sde dag la
smras pa | bcu bdun sde dag tshur śog | ’di daṅ ’di gyis śig | de dag gis smras pa | khyod
kho bo cag gi slob dpon yin nam | mkhan po yin nam ci mi (4) byed do || ’char kas smras
pa | glen pa dag ’o na gźan ci byed ces des gna’ ba dag nas bzuṅ ste phyi rol du bskrad do
|| de dag gis smras pa | tshe daṅ ldan pa dag bdag cag drug sde dag gis gaṅ cuṅ zad brñas
par gyur pa de dag thams cad ni bdag cag thos pa ñuṅ ba las (5) gyur pa yin gyis je thos
pa ’dzin du ’doṅ daṅ des na phyin can drug sde dag la cuṅ zad kyaṅ dri mi dgos par ’gyur
ro || źes de dag dge sloṅ źig gi gan du doṅ ste smras pa btsun pa bdag cag klog tu stsol cig
| des de dag la thabs yin no źes smras nas | de dag gis de’i gan (6) du bklag par brtsams
so || ñe dga’ sa smras pa | btsun pa ’char ka bcu bdun sde dag de bar bdag cag la sten
par mi byed | sñen par mi byed | bsñen bkur mi byed de || ’char kas smras pa | kho bos de
dag bskrad nas da ltar thos pa ’dzin par brtsams so || (7) btsun pa ’char ka khyod kyis bdag
cag gis sbrul ñal ba lcag gis gźus so || ji srid du klen pa de dag thos pa ñuṅ ba de srid
du de dag bdag cag la sten par byed | sñen par byed | bsñen bkur byed kyis | gaṅ gi tshe
de dag thos pa maṅ por gyur ciṅ mdo sde ’dzin pa (250b1) daṅ | ’dul ba ’dzin pa daṅ | ma
mo ’dzin pa daṅ | gdug ciṅ pha rol gnon par gyur pa de’i tshe na de dag bdag cag la gnod
pa bya bar sems par ’gyur ro || ’char ka smras pa | kho bos de dag ci nas kyaṅ thos pa ’tshin
par mi ’gyur ba daṅ | thos pa bzuṅ ba las kyaṅ (2) yoṅs su ñams par ’gyur ba de ltar bya’o
źes de dag gi gan du soṅ ste ’di skad ces smras so || kye bcu bdun sde dag śin tu brtson
’grus brtsams sam | de dag gis smras pa | brtsams so | brtson ’grus kyis ci bya | thos
pa bzuṅ ṅo || thos pa bzuṅ bas cir (3) ’gyur | maṅ du thos par ’gyur ro || maṅ du thos pas
cir ’gyur || dbaṅ po yoṅs su smin par ’gyur ro || dbaṅ po yoṅs su smin pas cir ’gyur | ṅes
pa la ’jug pa daṅ | zag pa zad par ’gyur ro | khyed ṅes pa la ’jug pa daṅ || zag bzad par
(4) ’gyur re skan | btsun pa ’char ka kho bo cag mtshams med pa’i las dag byas pa’am |
dge ba’i rtsa ba chad pa yin nam ci | khyed cag ’tshams med pa’i las dag byas pa yaṅ ma yin
|| dge pa’i rtsa ba chad pa yaṅ ma yin mod kyi ’on kyaṅ khyed kyis bcom ldan (5) ’das kyis
yaṅ dge sloṅ gaṅ gaṅ zag lo ñi śu ma lon pa dag dge sloṅ gi dṅos por rdzogs par bsñen par
mi ’gyur la | dge sloṅ de dag kyaṅ smad par ’gyur ro || źes gsuṅs pa ma thos sam | khyed
cag lo ñi śu ma lon (6) par rdzogs par bsñen pas khyed cag des pa la ’jug pa daṅ | zag pa
zad par ’gyur re skan | de dag gis de thos nas sems khoṅ du chud ciṅ ’khod pa daṅ | de dag
gis slob dpon ’oṅs nas des smras pa | gźon nu dag ci’i phyir sems khoṅ du chud ciṅ ’khod
(7) tshur śog la thos pa zuṅ śig | de dag gis smras pa | slob dpon thos pa bzuṅ bas cir
’gyur | maṅ du thos par ’gyur ro || maṅ du thos pas cir ’gyur || dbaṅ po yoṅs su smin pas
cir ’gyur | ṅes pa (251a1) la ’jug pa daṅ | zag pa zad par ’gyur ro || de dag gis smras pa
| slob dpon bdag cag ṅes pa la ’jug pa daṅ | zag pa zad par ’gyur re skan | khyed cag mtshams
med pa’i las dag byas pa daṅ | dge ba’i rtsa ba chad pa yin nam ci | (2) de dag gis smras
pa | slob dpon bdag cag mtshams ma mchis pa’i las dag bgyis pa yaṅ ma lags | dge ba’i
rtsa ba chad pa yaṅ ma lags mod kyi | ’o na kyaṅ bcom ldan ’das kyis yaṅ dge sloṅ gaṅ gaṅ
zag lo ñi śu ma lon pa dge sloṅ gi dṅos por rdzogs (3) par bsñen par byed na gaṅ zag de yaṅ
rdzogs par bsñen par mi ’gyur la | dge sloṅ de dag kyaṅ smad par ’gyur ro || źes gsuṅs
pas bdag cag lo ñi śu ma lon par rdzogs par bsñen pas bdag cag ṅes pa la ’jug pa daṅ | zag
pa zad par ’gyur re skan | (4) ṅes smras pa | khyed kyis de ni thos na bcom ldan ’das kyis
las daṅ po pa la ltuṅ ba med do źes gsuṅs pa de ma thos sam | khyed cag las daṅ po pa yin
pas rdzogs par bsñen par gyur gyis tshul śeg la luṅ nos śig | gźan yaṅ ’di ltar khyed sus
’gyod pa (5) bskyed | btsun pa ’char kas so || dge sloṅ don ñuṅ ṅu dag ci’i phyir dge sloṅ
dag bsams bźin du dge sloṅ la ’gyod pa skyed par byed ces smod par byed | phyar ka gtoṅ
bar byed | kha zer bar byed pa’i skabs de dge sloṅ rnams kyis bcom ldan ’das la gsol to ||
(6) de nas bcom ldan ’das kyis byuṅ ba ’di daṅ | gleṅ gźi ’di daṅ | skabs ’di la dge sloṅ
gi dge ’dun bsdu ba mdzan do źes bya ba la sogs pa yaṅ sṅa ma bźin no || saṅs rgyas bcom
ldan ’das rnams ni mkhyen du rmed par mdzad pa ste źes bya ba la sogs pa (7) yaṅ sṅa ma bźin
te | saṅs rgyas bcom ldan ’das kyis tshe daṅ ldan pa ’char ka la rmas pa | ’char ka khyod
bsams bźin du dge sloṅ la ’gyod pa skyed par byed pa bden nam | btsun pa mad do | saṅs
rgyas bcom ldan ’das kyis dge sbyoṅ gi tshul ma yin pa | (251b1) rjes su mthun pa ma yin
pa | ruṅ ba ma yin pa | tshul daṅ mthun pa ma pa de ni rab tu byuṅ bas bya ba ma yin no źes
rnam par smad pa mdzad do || de nas bcom ldan ’das kyis rnam graṅs du mas rnam par smad
nas dge sloṅ rnams la bka’ stsal pa | dge (2) sloṅ dag de lta bas na phan yon bcu yaṅ dag
par gzigs pas ’dul ba la ñan thos rnams kyi bslab pa’i gźi bca’ bar bya ste źes bya ba la
sogs pa sṅa ma bźin no || ṅa’i ñan thos rnams kyis ’dul ba la bslab pa’i gźi ’di ltar gdon
par bya ste | yaṅ (3) dge sloṅ gaṅ bsams bźin du ci nas kyaṅ dge sloṅ ’di yid tsam źig kyaṅ
bde ba la mi reg par bya’o sñam pa de nid rkyen du byas te dge sloṅ la ’gyod pa skyed na
ltuṅ byed do || yaṅ dge sloṅ gaṅ źes bya ba ni ’char ka ’am | gźan yaṅ de lta bu gaṅ yin
pa’o || (4) bsams bźin du źes bya ba ni rnam par brtags nas so || ci nas kyaṅ dge sloṅ ’di
yid tsam źig kyaṅ bde ba la mi reg par bya’o sñam pa źes bya ba ni tha na yid tsam źig kyaṅ
yid mi dga’ bar bya’o sñam pa’o || de ñid rkyen du byas te źes bya ba ni gźan (5) ma yin
pa’o || dge sloṅ la źes bya ba ni chos ’di pa la’o || ’gyod pa skyed na źes bya ba ni sems
la cuṅ zad ’gyod pa daṅ | rnam par ’gyod pa daṅ | rab tu ’gyod pa skyed na’o || ltuṅ byed
do || źes bya ba ni sems can dmyal ba daṅ | dud ’gro daṅ | (6) yi dgas ṅan soṅ daṅ | ṅan
’gro daṅ | log par ltuṅ ba dag tu sreg par byed | ’tshod par byed | ltuṅ bar byed pa’o
|| gźan yaṅ ji srid du ltuṅ ba de ma bśags śiṅ so sor ma bśags na dge ba’i chos rnams la sgrib
par byed pa ste | des (7) na ltuṅ byed do źes gsuṅs so || de la ltuṅ bar ji ltar ’gyur
źe na | dge sloṅ gis dge sloṅ la ’gyod pa skyed pa’i bsam pas gan du soṅ ste ’di skad ces
tshe daṅ ldan pas rgyal po daṅ | nor can daṅ | tshoṅ dpon daṅ | ded dpon che ge mo źig (252a1)
dran nam źes dris te | mi dran no źes zer nas de ni dus sṅa ba ma yin gyi tshe daṅ
ldan pa ni dus ’phyi ba yin pas tshe daṅ ldan pa rdzogs par ma bsñen ciṅ ñes par rdzogs par
bsñen pas yaṅ rdzogs par yaṅ rdzogs par bsñen par bya dgos so źes smras na dge sloṅ (2)
’gyod pa skyes kyaṅ ruṅ ma skyes kyaṅ ruṅ dge sloṅ la ltuṅ byed du ’gyur ro || dge sloṅ gis
dge sloṅ la ’gyod pa skyed pa’i bsam pas gan du soṅ ste ’di skad ces tshe daṅ ldan pas zla
ba gzas zin pa daṅ | ñi ma gzas zin pa che ge mo źig dran nam źes dris te | mi (3) dran
no źes zer nas de ni dus sṅa ba yin gyis tshe daṅ ldan pa ni dus ’phyi ba yin pas tshe daṅ
ldan pa rdzogs par ma bsñen ciṅ ñes par bsten pas yaṅ rdzogs par bsñen par bya dgos so źes
smras na dge sloṅ ’gyod pa skyes kyaRa ruṅ ma skyes kyaṅ ruṅ dge sloṅ la (4) ltuṅ byed
du ’gyur ro || dge sloṅ gis dge sloṅ la ’gyod pa skyed pa’i bsam pas gan du soṅ ste ’di skad
ces tshe daṅ ldan pa lo legs pa daṅ | lo ñes pa che ge mo źig dran nam źes dris te | mi
dran no źes zer na de ni dus sṅa ba yin gyi tshe daṅ ldan pa ni dus ’phyi ba yin (5) bas
tshe daṅ ldan pa rdzogs par ma bsñen ciṅ ñes par rdzogs par bsñen pas yaṅ rdzogs par bsñen
par bya dgos so źes smras na | dge sloṅ ’gyod pa skyes kyaṅ ruṅ ma skyes kyaṅ ruṅ dge sloṅ
la ltuṅ byed du ’gyur ro || dge sloṅ gis dge sloṅ la ’gyod pa skyed pa’i (6) bsam pas gan
du soṅ ste ’di skad ces tshe daṅ ldan pa gnas gaṅ du rdzogs par bsñen ces dris te | ga ge
mo źig tu’o źes zer nas gnas de ni mtshams ma bcad pa daṅ | dkyil ’khor bar blo mthun par
ma byas pa yin pas tshe daṅ ldan pa rdzogs par ma (7) bsñen ciṅ ñes par rdzogs par bsñen
pas yaṅ rdzogs par bsñen par bya dgos so źes smras na dge sloṅ ’gyod pa skyes kyaṅ ruṅ ma
skyes kyaṅ ruṅ dge sloṅ la ltuṅ byed du ’gyur ro || dge sloṅ gis dge sloṅ la ’gyod pa skyed
pa’i bsam pas gan du soṅ ste ’di (252b1) skad ces tshe daṅ ldan pa’i mkhan po ni gaṅ yin
| slob dpon ni gaṅ yin źes dris te mkhan po ni che ge mo źig yin | slob dpon ni che ge mo
źig yin no źes zer nas | de gñis ni tshul khrims ’chal ba yin pas tshe daṅ ldan pa rdzogs
par ma bsñen ciṅ ñes par rdzogs (2) par bsñen pas yaṅ rdzogs par bsñen par bsñen par bya
dgos so źes smras na dge sloṅ ’gyod pa skyes kyaṅ ruṅ ma skyes kyaṅ ruṅ dge sloṅ la ltuṅ
byed du ’gyur ro || dge sloṅ gis dge sloṅ la ’gyod pa skyed pa’i bsam pas gan du soṅ ste ’di
skad ces tshe daṅ ldan pa phyogs ga ge mo (3) źig tu ’gro ’am źes dris te | ’gro’o źes
zer nas de ni gcan sgo yin pas tshe daṅ ldan pa phab par ’gyur ba’i ltuṅ ba byuṅ ṅo źes smras
na dge sloṅ ’gyod pa skyes kyaṅ ruṅ ma skyes kyaṅ ruṅ dge sloṅ la ltuṅ byed du ’gyur ro
|| dge sloṅ gis dge sloṅ la ’gyod pa (4) skyed pa’i bsam pas gan du soṅ ste ’di skad ces
tshe daṅ ldan pa slob dpon daṅ | mkhan po dag gi chos gos dag blaṅs sam źes dris te blaṅs
so źer zer nas tshe daṅ ldan pas rku sems kyis blaṅs pas tshe daṅ ldan pa pham par ’gyur
ba’i ltuṅ pa byuṅ ṅo źes (5) smras na dge sloṅ ’gyod pa skyes kyaṅ ruṅ ma skyes kyaṅ ruṅ dge
sloṅ la ltuṅ byed du ’gyur ro || dge sloṅ gis dge sloṅ la ’gyod pa skyed pa’i bsam pas
gan du soṅ ste ’di skad ces tshe daṅ ldan pas dge ’dun y+gi naṅ du ’du byed thams cad ni mi
rtag pa | chos thams cad ni bdag (6) med pa mya ṅan las ’das pa ni źi ba’o || źes smras
sam źes dris te | smras so źes zer nas tshe daṅ ldan pa mi’i chos bla ma smras pas tshe daṅ
ldan pa pham par ’gyur pa’i ltuṅ byuṅ ṅo źes smras na dge sloṅ ’gyod pa skyes kyaṅ ruṅ ma
skyes kyaṅ ruṅ dge sloṅ la ltuṅ byed du (7) ’gyur ro || don gźan daṅ | ’dul ba’i yo byad
kyis ni ltuṅ ba med do || ji ltar don gźan gyis źen ’di lta ste | dge sloṅ gis dge sloṅ gi
gan du soṅ ste ’di skad ces tshe daṅ ldan pas rgyal po daṅ | nor can daṅ tshor dpon daṅ
| ded dpon che ge mo źig dran (253a1) nam źes dris te | mi dran no źes zer na de ni dus sṅa
ba yin pas tshe daṅ ldan pas mi dran te tshe daṅ ldan pa legs par rdzogs par bsñen to źes
smras na ltuṅ ba med do || ’di lta ste dge sloṅ gis dge sloṅ gi gan du soṅ ste ’di skad
ces tshe daṅ ldan pas zla ba (2) gzas zin pa daṅ | ñi ma gzas zin pa che ge mo źig dran nam
źes dris te mi dran no źes zer nas de ni dus sṅa ba yin pas tshe daṅ ldan pas mi dran no
źes tshe daṅ ldan pa legs par rdzogs par bsñen to źes smras na ltuṅ ba med do || ’di lta
ste dge sloṅ gis dge sloṅ gi gan du soṅ (3) ste ’di skad ces tshe daṅ ldan pas lo legs pa
daṅ | lo ñes pa che ge mo źig dran nam źes dris te | mi dran no źes zer nas de ni dus sṅa
ba yin pas tshe daṅ ldan pa mi dran te tshe daṅ ldan pa legs par rdzogs par sñen to źes smras
nas ltuṅ ba med de | de ltar don gźan gyis so || (4) ji ltar ’dul ba’i yo byad kyis źe
na | ’di lta ste | dge sloṅ gis dge sloṅ gi gan du soṅ ste ’di skad ces tshe daṅ ldan pa
gnas gaṅ du rdzogs par bsñen ces dris te | ga ge mo źig tu’o źes zer nas gnas de ni mtshams
bcad pa daṅ | dkyil ’khor bar blo mthun (5) par byas pa yin pas tshe daṅ ldan pa legs par
rdzogs pa’i bsñen to źes smras na ltuṅ ba med do || ’di lta ste | dge sloṅ gis dge sloṅ
gi gan du soṅ ste ’di skad ces tshe daṅ ldan pa’i mkhan po ni gaṅ yin slob dpon ni gaṅ yin
źes dris te | mkhan po ni che ge mo źig (6) yin | slob dpon ni che ge mo źig yin źes zer
nas de gñis ni dge sloṅ tshul khrims daṅ ldan pa yin pas de gñis la bsñen bkur byas na khyod
la bsod nams maṅ du skye źiṅ tshe daṅ ldan pa legs par rdzogs par bsñen pa yin no źes smras
na ltuṅ ba med do || ’di (7) lta ste | dge sloṅ gis dge sloṅ gi gan du soṅ ste ’di skad
ces tshe daṅ ldan pas mkhan po daṅ | slob dpon dag gi chos gos dag blaṅs sam źes dris te
blaṅs so źes zer nas | rku sems kyis ma len cig | pham par ’gyur ba’i ltuṅ ba ma byuṅ bar
gyis śig ces (253b1) smras na ltuṅ ba med do || ’di lta ste | dge sloṅ gis dge sloṅ gi gan
du soṅ ste ’di skad ces tshe daṅ ldan pa phyogs ga ge mo źig tu ’gro ’am źes dris te ’gro’o
źes zer nas tshe daṅ ldan pa phyogs de ni gcan sgo yin gyis phyogs der ma ’gro śig |
khyod tshaṅs pa (2) mtshuṅs par spyod pa mkhas pa rnams mi dogs pa’i gnas la dogs par ’gyur
bar ma byed cig | mi rtog pa’i gnas la rtog par ’gyur bar ma byed cig ces smras na ltuṅ
ba med do || ’di lta ste | dge sloṅ gis dge sloṅ gi gan du soṅ ste ’di skad ces tshe daṅ ldan
pas (3) dge ’dun gyi naṅ du ’du byed thams cad ni mi rtag pa | chos thams cad ni bdag
med pa | mya ṅan las ’das pa ni źi ba’o źes smras sam źes dris te | smras so | źes zer nas
mi’i chos bla ma ma smra śig | pham par ’gyur ba’i ltuṅ ba ma byuṅ bar gyis (4) śig ces smras
na ltuṅ ba med do || de ltar ’dul ba’i yo byad kyis so || las daṅ po pa daṅ | smyos pa
daṅ | sems ’khrugs pa daṅ | tshor ba dag gis ñen ba la ltuṅ ba med do || ’gyod pa skyed
pa’i ltuṅ byed de drug bcu rtsa gñis pa rdzogs s+ho || ||

