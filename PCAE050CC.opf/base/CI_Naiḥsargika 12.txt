[Naiḥsargika 12]saṅs rgyas bcom ldan ’das (7) mñan yod na rgyal byed kyi tshal mgon med zas
sbyin gyi kun dga’ ra ba na bźugs so || de’i tshe na dge sloṅ dag lug pa la nag po ’ba’ źig
gi stan sar pa byed pa daṅ | byed du ’jud de | dge sloṅ dag lug bal nag po ’ba’ źig gi stan
sar pa byed pa daṅ | byed (128a1) du ’jud pa na lug bal nag po ’ba’ źig dkon źiṅ rin che
bas bya ba maṅ ba daṅ | byed pa maṅ bar gyur ciṅ | luṅ mnod pa daṅ | bklag pa daṅ | kha
ton daṅ | rnal ’byor daṅ | yid la bya ba daṅ | naṅ gi sems kyi źi gnas kyaṅ gtoṅ (2) bar
byed | lug bal nag po ’ba’ źig ’dod pa daṅ | lug bal nag po ’ba’ źig gi don ñid du ’oṅs pa
dag bram ze daṅ | khyim bdag rnams la yaṅ daṅ yaṅ du rig par byed nas | dge sloṅ don ñuṅ
ṅu dag ci’i phyir | dge sloṅ dag lug gi bal nag po ’ba’ (3) źig gi stan sar pa byed pa daṅ
| byed du ’jud de | dge sloṅ dag lug bal nag po ’ba’ źig gi stan sar pa byed pa daṅ | byed
du ’jud pa na lug bal nag po ’ba’ źig dkon źiṅ rin che bas bya ba maṅ ba daṅ | byed pa maṅ
bar gyur ciṅ | luṅ mnod pa daṅ | bklag (4) pa daṅ | kha ton daṅ | rnal ’byor daṅ | yid
la bya ba daṅ | naṅ gi sems kyi źi gnas kyaṅ gtoṅ bar byed | lug bal nag po ’ba’ źig ’dod
pa daṅ | lug bal nag po ’ba’ źig gi don ñid du ’oṅs pa dag bram ze daṅ | khyim bdag rnams
la yaṅ daṅ (5) yaṅ du rig par byed ces smod par byed | phyar ka gtoṅ bar byed | kha zer bar
byed pa’i skabs de dge sloṅ dag gis bcom ldan ’das la gsol to || de nas bcom ldan ’das kyis
byuṅ ba ’di daṅ | gleṅ gźi ’di daṅ | skabs ’di la dge sloṅ gi dge ’dun bsdu (6) ba mdzad
do źes bya ba la sogs ba sṅa ma bźin no || saṅs rgyas bcom ldan ’das rnams ni mkhyen bźin
du rmed par mdzad pa ste źes bya ba la sogs pa yaṅ sṅa ma bźin no || saṅs rgyas bcom ldan
’das kyis dge sloṅ rnams la rmas pa | dge sloṅ dag khyed lug bal (7) nag po ’ba’ źig gi
stan sar ba byed pa bden nam | btsun pa mad do || saṅs rgyas bcom ldan ’das kyis ’dod pa
che ba daṅ | chog mi śes pa daṅ | gso dka’ ba daṅ | dgaṅ dka’ ba rnam par smad par mdzad do
|| de nas bcom ldan ’das kyis ’dod pa (128b1) chuṅ ba daṅ | chog śes pa daṅ | gso sla ba
daṅ | dgaṅ sla ba daṅ | pri ba daṅ | yo byad bsñaṅs pa daṅ | sbyaṅs pa’i yon tan daṅ | mdzes
pa daṅ | drod rig pa ñid kyi bsṅags pa brjod nas | dge sloṅ rnams la bka’ stsal pa | dge
sloṅ dag de lta bas na phan (2) yon bcu yaṅ dag par gzigs pas | ’dul ba la ñan thos rnams
kyi bslab pa’i gźi bca’ bar bya ste | źes bya ba la sogs pa sṅa ma bźin no || ṅa’i ñan
thos rnams kyis ’dul ba la bslab pa’i gźi ’di ltar gdon par bya ste | yaṅ dge sloṅ gaṅ lug
bal nag (3) po ’ba’ źig gi stan sar pa byed na spaṅ ba’i ltuṅ byed do || yaṅ dge sloṅ gaṅ
źes bya ba ni chos ’di pa’o || lug bal źes bya ba ni lug gi bal lo || nag po ’ba’ źig gi
źes bya ba ni nag po bźi ste | raṅ bźin gyis gnag pa daṅ | sṅo bas gnag pa daṅ | ’dam kha
(4) daṅ | kham pa’o || stan źes bya ni stan gñis te | naṅ tshaṅs can daṅ | rliṅs pa ste |
don ’dir ni rliṅs pa yin par dgoṅs so || sar pa źes bya ba ni sar pa gñis te | gsar pas sar
pa daṅ | rñed pas sar pa ste | don ’dir ni gsar pas sar pa (5) yin par dgoṅs so || byed
na źes bya ba ni bdag ñid kyis sam | gźan byed du ’jud na’o || spaṅ ba’i ltuṅ byed do źes
bya ba ni dṅos po de spaṅs nas ltuṅ byed kyi ltuṅ ba bśags par bya ba ste | des na spaṅ ba’i
ltuṅ byed do || źes gsuṅs so || de la ltuṅ bar ji ltar (6) ’gyur źe na | chun po daṅ |
’da’ ba daṅ | phuṅ po las te | dge sloṅ gis lug bal nag po ’ba’ źig dag gi chun po ’byed par
byed | ’jig par byed | rmel bar byed ciṅ ji srid du stan mi byed pa de srid du ñes byas
su gyur la | stan byas zin spaṅ ba’i ltuṅ byed (7) du ’gyur ro || dge sloṅ gis lug bal nag
po ’ba’ źig dag gi ’da’ ba ’byed par byed | ’jig par byed | rmel bar byed ciṅ ji srid du
stan mi byed pa de srid du ñes byas su ’gyur la | stan byas zin na spaṅ ba’i ltuṅ byed du
’gyur ro || dge sloṅ gis lug bal nag (129a1) po ’ba’ źig dag gi phuṅ po ’byed par byed |
’jig par byed | rmel bar byed ciṅ ji srid du stan mi byed pa de srid du ñes byas su ’gyur
la | stan byas zin na spaṅ ba’i ltuṅ byed du ’gyur ro || dge sloṅ gis lug bal nag po ’ba’
źig dag gi (2) tshun po daṅ | ’da’ ba daṅ | chun po daṅ | phuṅ po daṅ | ’da’ ba daṅ | chun
po daṅ | ’da’ ba daṅ | phuṅ po daṅ | phuṅ po daṅ | chun po daṅ | phuṅ po daṅ | ’da’ ba daṅ
| chun po daṅ | ’da’ ba daṅ | phuṅ po ’byed par byed | ’jig par byed (3) rmel bar byed ciṅ
ji srid du stan mi byed pa de srid du ñes byas su ’gyur la | stan byas zin na spaṅ ba’i
ltuṅ byed du ’gyur ro || byas zin pa rñed pa daṅ | byas zin pa la yoṅs su loṅs spyod pa daṅ
| rñed pa mṅon par ’du byed pa la ltuṅ ba med do || las daṅ po ba (4) daṅ | smyos pa daṅ
| sems ’khrugs pa daṅ | tshor ba dag gis ñen pa la ltuṅ ba med do || bal nag po ’ba’ źig
gi spaṅ ba ste bcu gñis pa rdzogs s+ho || ||

