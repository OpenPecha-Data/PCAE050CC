[Naiḥsargika 23]saṅs rgyas (2) bcom ldan ’das mñan yod na rgyal byed kyi tshal mgon med zas
sbyin gyi kun dga’ ra ba na bźugs so || mñan yod na khyim bdag cig ’dug pa des rigs mñam pa
las chuṅ ma blaṅs te | de de daṅ lhan cig rtse bar byed | dga’ bar byed dga’ mgur spyod
par byed do || (3) khyim bdag de dus gźan źig na gźan gyi chuṅ ma la chags par gyur nas de
la chuṅ mas rje’i sras de lta ma mdzad cig ces phyir zlog na | ji tsam du de phyir bzlog
kyaṅ ma log pa de tsam du de’i chuṅ ma de yaṅ skyes pa gźan dag daṅ lhan cig ’khrul ba rtsom
par byed do || khyim (4) bdag de yaṅ bud med gźan dag la sbyin par byed la | chuṅ ma de
yaṅ skyes pa gźan dag la sbyin par byed pas de ltar khyim de gñis ka rgud par gyur nas de
gñis la bu mo mṅag gźug ma źig yod nas khyim bdag des bu mo de la ’dis khyim rgud par byas
so źes (5) khu tshur daṅ | thal lcag dag gis rdeg par byed do || bu mo des smras pa | bdag
gis khyim rgud par gyur pa ’di ci las gyur pa ’tshal mod kyi ’on kyaṅ bdag gis ji ltar
rje dag la bsṅags pa ma lags pa brjod par bgyir ruṅ | ñe daga’asa de tshor nas khyim (6) bdag
de daṅ khyim bdag gi chuṅ ma de’i gan du soṅ ste ci nas kyaṅ de gñis skyabs su ’gro ba
daṅ | bslab pa’i gźi dag la gnas par ’gyur ba de lta de ltar tshul khrims kyi bsṅags pa brjod
ciṅ | tshul khrims ’chal pa’i bsṅags pa ma yin pa brjod nas des (7) de gñis skyabs su
’gro ba daṅ | bslab pa’i gźi dag la gnas par byas so || khyim bdag de gtum pa | brtun ṅas
pa | drag śul cheb yin pas yaṅ bu mo de la brdeg par brtsams pa daṅ | chuṅ mas de la smras
pa | rje’i sras gaṅ gi tshe (174b1) bdag cag las ṅaṅ las kyi rnam par smin pa mi mkhyen
pa de’i tshe go rdeg par mdzad mod | da bdag cag dge ba’i bśes gñen ’phags pa ñe dga’ la brten
nas las daṅ las kyi rnam par smin pa mkhyen pas ’di ltar ’jig rten ni raṅ gi las kyi
’bras bu la spyod pa lags (2) pas su źeg su’i bran lags | bu mo ’di la rdeg par ma mdzad cig
| bzaṅ mo khyod zer ba mñes so || bu mo tshur śog | khrus gyis la śog śig | bu mo de khrus
byas te ’oṅs pa daṅ | des de la gos phrugs gcig bskon nas smras pa | bu mo dga’ źiṅ las
(3) byos śig | bu mo des bsams pa | khyim bdag khyo śug ’di sṅon gtum pa | brtun ṅas pa
| drag śul che ba yin te | yaṅ daṅ yaṅ du bdag la khu tshur daṅ thal lcag dag gis rdeg par
byed ciṅ zas daṅ gos ṅan pa dag sbyin par byed na | da ’di bdag gi pha ma daṅ (4) ’dra bar
gyur to sñam nas | yaṅ bsams pa | gaṅ tshun cad nas ’phags pa ñe dga’ khyim ’dir ’jug par
brtsams pa de tshun chad nas khyim bdag ’di pha ma daṅ ’dra par gyur pas bdag gis ’phags
pa ñe dga’ la ci źig gis dga’ bar bya sñam nas des bsams pa | gal (5) te bdag gis ’di las
chuṅ źig brkus te dbul du ni khyim bdag ’dis pa bdag brdeg btsog maṅ po byas te sṅon gyi
gnas su bźag par ’gyur ro sñam nas de sdod ciṅ ’dug go || khyim bdag gi chuṅ ma des khyim
bdag de la smras pa | rje’i sras mkhyen par mdzod cig | ’phags pa (6) ñe dga’ ni bdag cag
gi dge ba’i bśes gñen lags te | ’phags pa ñe daga’asa bdag cag las dri ma can daṅ phral nas
skyabs su ’gro ba daṅ | bslab pa’i gźi dag la bkod de | yaṅ daṅ yaṅ du bdag cag la chos
kyis sdud par byed pas bdag cag gis kyaṅ de (7) la zaṅ ziṅ cuṅ zad kyis bsdu bar bgyi’o ||
bzaṅ mo de bźin bya’o || rje’i sras bdag gis dog pa ’jem po bkal te | dog pa de las tha ga
pa che ge mo źig la ras yug chen ’thag tu stsal ciṅ slad kyis ras yug chen bskon par bgyi’o
|| khyim bdag des dog pa de tha ga (175a1) pa la byin nas smras pa | bźin bzaṅs khyod
kyis dog pa ’di las ras yug chen thogs śig daṅ ’phags pa ñe dga’ la dbul bar bya’o || de ltar
bya’o || bu mo des de thos nas bsams pa | bdag gis ’phags pa ñe dga’ la dga’ ba de spran
(2) par bya’o sñam mo || ñe dga’ yaṅ sṅa dro śam thabs bgos lhuṅ bzed daṅ chos gos thogs
te mñan yod du bsod sñoms la źugs nas mthar gyis bsod sñoms la rgyu ba na khyim der źugs
pa daṅ | bu mo des khyim legs par byugs śiṅ phyag dar bor nas | (3) des ñe dga’ mthoṅ ba
daṅ rkaṅ pa gñis la phyag ’tshal te smras pa | bdag gis ’phags pa ñe dga’ la dgyes pa spran
par bgyi’o || ñe daga’asa smras pa | bu mo khyod kyis kho bo la dga’ ba ci źig spran par
bya | khyim bdag ’di khyod la ras yug chen ’bul bar ’gyur ro || ñe (4) daga’asa bsams pa
| sa’i steṅ na ’dod pa’i bdag ñid can gaṅ ji sñed yod pa de dag daṅ bdag mñam par deṅ bu mo
’dis kyaṅ ’phrigs so sñam du rig nas bu mo de la ’di skad ces smras so || bu mo ci kho bo
la tho ’tsham par byed ṅam | bu mos smras pa | bdag ci’i (5) slad du ’phags pa la tho ’tsham
par bgyid | ñe daga’asa smras pa | bu mo gal te bden par gyur na ni ṅas khyod la gśe
ba dag la chugs ma bya’o || ji ste brdzun par gyur na ni brdeg btsog maṅ po byed du bcug ste
sṅon gyi gnas ji lta bar gźag par bya’o || ’phags pa gal te (6) bdag la thugs mi ches na
phyogs ga ge mo źig na tha ga pa mchis pa der bźud cig daṅ khyod ñid kyis mkhyen par ’gyur
ro || de der soṅ ste tha ga pa la smras pa | bźin bzaṅs ras yug chen ’thag pa ’di su’i
yin | ’phags pa btsun pa ñe dga’i lags so || khyod (7) kyis ñe dga’ śes sam | ma ’tshal to
|| de ni kho bo yin no || bźin bzaṅs srid du ’di tsam gyis sriṅs śig | ’phags pa dog pa sus
stsol bar ’gyur | khyim bdag de ñid kyis sbyin par ’gyur ro || kho bos kyaṅ khyod la cuṅ
źig ñe bar bsgrub par (175b1) bya’o || ñe dga’ phyi de ñin par sṅa dro śam thabs bgos lhuṅ
bzed daṅ chos gos thogs te mñan yod du bsod sñoms la źugs nas de mthar gyis bsod sñoms
la rgyu ba na | btsun mo phreṅ ldan ma’i khyim du źugs nas | des de’i stan btiṅ ba daṅ | de
de la ’dug (2) nas btsun mo phreṅ ldan mas ñe dga’i rkaṅ pa la phyag ’tshal te chos mñan
pa’i phyir mdun du ’dug go || des de la chos bstan nas des smras pa | ’phags pa ci lags |
deṅ spyan draṅs sam | bsod sñoms mdzad | bsod sñoms bgyid do || des bsams (3) pa su źig bdag
bas bsod sñoms ches bzaṅ ba ’bul bar ’gyur sñam nas des de la hwags kyi la thu dag gis
lhuṅ bzed bkaṅ ste phul lo || ñe daga’asa de dag blaṅs te tha ga pa de’i gan du soṅ nas des
de la smras pa | bźin bzaṅs je lag pa gñis zed cig | (4) des lag pa gñis bzed pa daṅ |
des de la la thug cig byin nas smras pa | bźin bzaṅs je zo śig | des de zos pa daṅ | des de
la smras pa | bźin bzaṅs la thu’i ro ci ’dra | ’phags pa bda’o || khyod kyis sṅon lan ’ga’
la thu ’di ’dra ba (5) zos sam | ’phags pa lan ’ga’ yaṅ ma ’tshal to || thu ba zed cig
| des thu ba bzed pa daṅ | des de’i thu bar la thu thams cad blugs te smras pa | bźin bzaṅs
kho bo’i ras yug chen ’di legs par thogs śig | kho bos khyod la phyis kyaṅ la thu chuṅ zad
ñe (6) bar bsgrub par byas źeṅ du ’di tsam gyis skyed cig | ’phags pa dog pa bas par gyur
na sus stsol bar ’gyur | khyim bdag de ñid kyis sbyin par ’gyur ro || des ras yug chen
de ’thag pa na dog pa zad nas de khyim bdag de’i gan du soṅ ba daṅ | ji tsam na khyim (7)
bdag gi chuṅ ma ni med | khyim bdag ni ’dug nas thag pa des khyim bdag de la smras pa | khyim
bdag ras yug chen de btag pa’i dog pa zad kyis dog pa byin cig khyim bdag des byin te
btaṅ ṅo || yaṅ ’thag pa na dog pa zad pa nas de yaṅ khyim bdag de’i (176a1) gan du soṅ ba
daṅ | ji tsam na khyim bdag ni med khyim bdag gi chuṅ ma ni ’dug nas tha ga pa des khyim bdag
gi chuṅ ma de la smras pa | sru ras yug chen de btag pa’i dog pa zad kyis dog pa byin
cig | des byin te btaṅ ṅo || yaṅ ’thag pa na dog (2) pa zad nas de khyim bdag de’i khyim du
soṅ ba daṅ | ci tsam na khyim bdag daṅ khyim bdag gi chuṅ ma gñi ga ’dug nas tha ga pa des
khyim bdag de la smras pa | khyim bdag yaṅ ras yug chen de btag pa’i dog pa zad kyis yaṅ
dog pa byin cig | khyim bdag gi chuṅ (3) mas smras pa | kye tha ga pa ci ras yug chen de
bskyed dam | khyim bdag gis chuṅ ma la smras pa | bzaṅ mo ci khyod kyis kyaṅ ’di la dog pa
byin nam | stsal to || khyim bdag gis smras pa | kye tha ga pa ci ras yug chen de bskyed
dam | tha ga pas smras pa | khyim (4) bdag ci deṅ bskyed par brtsams sñam mam | ñi ma gaṅ
kho na la btsun pa ñe dga’ mchis nas ’di skad ces srid du ’di tsam gyis sriṅs śig | źeṅ du
’di tsam gyis skyed cig ces mchi ba’i ñi ma de kho na la bskyed par brtsams so || khyim
bdag gi chuṅ mas bsams (5) pa | ras yug chen de ci ’dra ji ltar ’gro ’o sñam nas de der soṅ
ba daṅ | ji tsam na chen po la ’os pa’i ras yug chen mthoṅ ṅo || de mthoṅ nas de’i mig khrag
gis gaṅ ste smras pa | kho mos ras yug chen ’di ’phags pa ñe dga’ la mi byin no || kho
mos de’i don du (6) ras yug chen gźan źig ’thag tu gźug go źes zer te soṅ ṅo || ñe dga’
dus daṅ dus su der ’oṅs nas smras pa | kye tha ga pa ruṅ ṅam | ’phags pa bdag gi ni ruṅ na
khyod kyi ni mi ruṅ ṅo || kye tha ga pa ji ltar gyur | des smras pa | khyim bdag gi chuṅ
(7) ma mchis par gyur te des ras yug chen mthoṅ nas de’i mig khrag gis gaṅ ste | kho mos ’phags
pa ñe dga’ la ras yug chen ’di mi sbyin no || kho mos de’i don du ras yug chen gźan
’thag tu gźug go źes mchi ste mchis so || kye tha ga pa khyod la kho bos cuṅ źig (176b1) byas
pa yod pa śes sam | des smras pa ci’i slad du ma ’tshal | bdag da duṅ yaṅ khyod kyi la
thu dag ’tshal źiṅ mchis so || kye tha ga pa gaṅ gi tshe kho bo khyim der ’oṅs par gyur pa
de’i tshe na khyod kyis ras yug chen ’di khyer śog śig | ’phags pa je bźud cig daṅ (2) bdag
gis kyaṅ kha tshar bkal te mchi’o || ñe dga’ de’i khyim du soṅ ste sgo’i thad kar ’dug
pa daṅ | khyim bdag gi chuṅ ma des rkaṅ pa la phyag ’tshal te kha sgor lta źiṅ mdun du ’dug
go || tha ga pa des kyaṅ ras yug chen de’i kha tshar dril nas de khyer te der soṅ ba (3)
daṅ | khyim bdag gi chuṅ ma des de thag riṅ po kho na nas mthoṅ nas des lag brdas ma ’oṅ
śig ces byas pa daṅ | tha ga pa des phyogs bźir rnam par bltas nas ltos bzuṅ bas mgo smad
de naṅ du źugs nas des ras yug chen de khyim bdag gi chuṅ ma de’i (4) paṅ du bźag pa daṅ
| ñe daga’asa tsham tshom med par blaṅs te smras pa | a rog gya sbyin pa ’dis khyod sems kyi
rgyan daṅ | sems kyi yo byad daṅ | rnal ’byor gyi tshogs daṅ | don gyi mchog ’thob pa daṅ
| lha daṅ mi rnams kyi gos thob par gyur cig (5) khyim bdag gi chuṅ mas smras pa | ’phags
pa khyim bdag gis raṅ gi sug pa nas dbul gyis slar stsol cig | ñe daga’asa smras pa | kho
bos ’di je ruṅ bar byas | de’i ’og tu khyim bdag draṅ sroṅ gi rgyal mtshan skon du gźug
go || khyim bdag gi chuṅ mas (6) smras pa | ’phags pa bcom ldan ’das kyis kha dog dkar po
bsṅags so || ñe daga’asa smras pa | draṅ sroṅ gi rgyal mtshan skon du chug śig ces smras
nas laṅs te soṅ ṅo || || ’dul ba rnam par ’byed pa | bam po sum bcu rtsa lṅa pa | tha ba (7)
pas smras pa | khyim bdag gi btsun mo bdag la gla byin cig | des smras pa | kho mo’i ras
yug chen gcig kyaṅ ’phrog tu bcug nas gla gźan yaṅ ded dam | soṅ la khyod kyis gaṅ la ras
yug chen byin pa de ñid la gla dos śig | de ñe ga’i gan du soṅ ste (177a1) smras pa | ’phags
pa bdag la gla stsol cig | soṅ la khyim bdag gi chuṅ ma de ñid la dos śig | ’phags pa
khyim bdag gi mchis braṅ de mchid ’bo źiṅ ’di skad ces khyod kyis gaṅ la ras yug chen byin
pa de ñid la gla dos śig ces mchi’o || (2) ñe daga’asa smras pa | soṅ śig daṅ byin par ’gyur
ro || tha ga pa de yaṅ de’i gan du soṅ ste smras pa | khyim bdag gi btsun mo bdag la
gla byin cig | des smras pa | kwa’i khyo ga khyod ’dug mi phod dam | gal te ’dug na ni ’dug
śig | mi ’dug na kho mos (3) khyod kyi mgrin par chol zaṅs btags te mñan yod thams cad du
bskor bar bya’o || tha ga pa de yaṅ ñe dga’i thad du soṅ ste smras pa | ’phags pa khyim
bdag gi mchis braṅ des bdag spyos te | kwa’i khyo ga khyod ’dug mi phod dam | gal te ’dug
na ni ’dug śig | (4) mi ’dug na kho mos khyod kyi mgrin par chol zaṅs btags te mñan yod thams
cad du bskor bar bya’o źes mchi yis ’phags pas bdag la gla stsol cig | ñe daga’asa smras
pa | kye naṅ rje gal te gaṅ gis kho bo’i ras yug chen ’thag tu bcug pa de’i gla kho bo
(5) ’jal bar gyur na kho bo’i lhuṅ bzed daṅ chos gos kyaṅ med par ’gyur ro || gźan yaṅ tshur
śog rtsis byas khyod kyis kho bo las bag phye’i rin daṅ | źun mar daṅ | hwags la sogs pa
ji tsam khyer ba dag khod cig ces rtsis byas pa daṅ | ji tsam na ches lhag (6) par khyer
bar gyur nas | ñe daga’asa tha ga pa de yud tsam źig ñi tshan la btags te btaṅ ṅo || tha
ga pa de śākya ’i bu’i dge sbyoṅ rnams kyi dge sbyoṅ gi tshul ni tshig go || bram ze’i tshul
ni tshig ste | de ltar lhag pa kho na bya’o źes zer la ’bri ba kho nar byed do źes (7)
smod par byed | phyar ka gtoṅ bar byed | kha zer bar byed pa’i skabs de dge sloṅ rnams kyis
bcom ldan ’das la gsol to || de nas bcom ldan ’das kyis byuṅ ba ’di daṅ | gleṅ gźi ’di daṅ
| skabs ’di la dge sloṅ gi dge ’dun bsdu ba mdzad (177b1) do źes bya ba la sogs pa sṅa
ma bźin no || saṅs rgyas bcom ldan ’das rnams ni mkhyen bźin du rmed par mdzad pa ste źes
bya ba la sogs pa yaṅ sṅa ma bźin te | saṅs rgyas bcom ldan ’das kyis ñe dga’ la rmas pa |
ñe dga’ khyod kyis mi mdzes pa de lta bu (2) de byas par gyur pa bden nam | btsun pa mad
do || saṅs rgyas bcom ldan ’das kyis dge sbyoṅ gi tshul ma yin pa | rjes su mthun pa ma yin
pa | ruṅ ba ma yin pa | tshul daṅ mthun pa ma yin pa de ni rab tu byuṅ bas bya ba ma yin
no źes rnam par smad pa mdzad do || (3) de nas bcom ldan ’das kyis rnam graṅs du mas rnam
par smad nas dge sloṅ rnams la bka’ stsal pa | dge sloṅ dag de lta bas na phan yon bcu yaṅ
dag par gzigs pas ’dul ba la ñan thos rnams kyi bslab pa’i gźi bca’ bar bya ste źes bya
ba la sogs pa sṅa (4) ma bźin no || ṅa’i ñan thos rnams kyis ’dul ba la bslab pa’i gźi ’di
ltar gdon par bya ste | dge sloṅ gi phyir khyim bdag gam khyim bdag gi tshuṅ ma ñe du ma
yin pas tha ga pa ñe du ma yin pa la gos ’thag tu bcug pa las de na gal te dge sloṅ de la
sṅar ma bstabs par (5) rnam par rtog pa ’ga’ źig byuṅ nas tha ga pa ñe du ma yin pa’i gan
du soṅ ste ’di skad ces tshe daṅ ldan pa tha ga pa śes par gyis śig | gos ’di kho bo’i phyir
’thag gis tshe daṅ ldan pa tha ga pa gos ’di źeṅ che ba daṅ | khrun riṅ ba daṅ | thar gyis
źag pa daṅ | (6) thags ran bzaṅ bar legs par gyis śig | tshe daṅ ldan pa tha ga pa ’di
ltar kho bos gla rṅan ’di lta ste | bza’ ba’am | bca’ btsam mam bza’ rgyu cuṅ zad sbyin no
źes smras nas | de la gal te dge sloṅ ṅes gos bsgrub pa’i phyir gla rṅan ’di lta ste | bza’
(7) ba’am | bca’ ba tsam mam | bza’ rgyu cuṅ zad cig sbyin źiṅ gos grub na spaṅ ba’i ltuṅ
byed do || dge sloṅ gi phyir źes bya ba ni śākya ’i bu ñe daga’a’ama gźan yaṅ de lta bu
gaṅ yin pa’o || khyim bdag ces bya ba ni skyes pa’o || khyim bdag gi chuṅ ma (178a1) źes
bya ba ni bud med do || ñe du ma yin pa źes bya ba ni phyi mo daṅ | mes po daṅ | phrugs kyi
bdun pa tshun chad ni ñe du yin la | de phan chad ni ñe du ma yin no || thag pa źes bya
ba ni thags mkhan no || ñe du ma yin pa la źes bya ba ni phyi mo daṅ | (2) mes po daṅ | phrugs
kyi bdun pa tshun chad ni ñe du yin la | de phan chad ni ñe du ma yin no || gos ’thag
tu bcug pa las źes bya ba ni bdun po bal gos daṅ | śa na’i gos daṅ | zar ma’i gos daṅ |
du gu la’i gos daṅ | ras bal gyi gos daṅ | ko tam (3) pa’i gos daṅ | ñi ’og gi gos dag las
gaṅ yaṅ ruṅ ba’o || de na gal te dge sloṅ de la źes bya ba ni śākya ’i bu ñe dga’ la’o ||
sṅar ma bstabs par źes bya ba ni sṅar mgron du ma bos par ro || rnam par rtog pa ’ga’ źig
byuṅ nas źes bya ba ni bsñen bkur (4) byed pa ’ga’ źig byuṅ nas so || tha ga pa ñe du ma
yin pa’i gan du soṅ ste źes bya ba ni druṅ du soṅ ste’o || ’di skad ces tshe daṅ ldan pa tha
ga pa śes par gyis śig | gos ’di kho bo’i phyir ’thag gis źes bya ba ni bdag ñid ñe bar
ston par byed pa’o || źiṅ che ba (5) źes bya ba ni rgyar che ba’o || khrun riṅ ba źes bya
ba ni chuṅ riṅ ba’o || thar gyis źag pa źes bya ba ni ’jur mdud med pa’o || thags ran bzaṅ
bar źes bya ba ni byer zug sñoms pa daṅ | śas bzaṅ ba daṅ | sad sed med par ro || bza’ ba’am
źes bya ba ni (6) bza’ ba lṅa po dag go || bca’ ba tsam ma ma źes bya ba ni bca’ ba lṅa
po dag go || bza’ rgyu źes bya ba ni bza’ ba’i rgyu’o || de la gal te dge sloṅ des źes
bya ba ni śākya ’i bu ñe daga’asa so || gos bsgrub pa’i phyir źes bya ba ni gos thob par bya
ba’i phyir ro || gos grub (7) na źes bya ba ni gos thob na’o || spaṅ ba’i ltuṅ byed do
źes bya ba ni dṅos po de spaṅs nas ltuṅ byed kyi ltuṅ ba bśags par bya ba ste | des na spaṅ
ba’i ltuṅ byed do źes gsuṅs so || de la ltuṅ bar ji ltar ’gyur źe na | dge sloṅ gis ji tsam
du go sa bsgrub pa’i phyir khri (178b1) las ldaṅ bar byed | gos dag daṅ | śam thabs gon
par byed | lag pa daṅ | lhuṅ bzed ’khru bar byed | bsod sñoms la ’jug par byed | bca’ ba
lṅa daṅ bza’ ba lṅa dag sloṅ bar byed | tha ga pa la sbyin par byed ciṅ ji srid du gos thob
par mi byed kyi bar du (2) ñes byas su ’gyur ro || gos thob na spaṅ ba’i ltuṅ byed du ’gyur
ro || gal te phyogs ga ge mo źig tu gos ’thag tu bcug gis de khyod kyis blta bar bya’o
źes sṅar bstabs par gyur na ltuṅ ba med do || las daṅ po pa daṅ | smyos pa daṅ | sems ’khrugs
pa (3) daṅ | tshor ba dag gis ñen pa la ltuṅ ba med do || ’thag pa skyed pa’i spaṅ ba
ste ñi śu bźi pa rdzogs s+ho || ||

