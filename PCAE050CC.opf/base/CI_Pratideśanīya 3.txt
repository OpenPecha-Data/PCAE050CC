[Pratideśanīya 3]saṅs rgyas bcom ldan ’das yaṅs pa can na spre’u rdziṅ gi ’gram khaṅ pa brtsegs
pa’i khaṅ bzaṅs na (5) bźugs so || gaṅ gi tshe dmag dpon seṅ ges bcom ldan ’das kyi spyan
sṅa nas bden pa dag mthoṅ ba de’i tshe des cha gcig bzuṅ nas ’di ltar khyu mchog rlabs
po che’i tshig smras śiṅ ’khor gyi naṅ du seṅ ge’i sgra yaṅ dag par bsgrags te || deṅ phyin
cad gtser bu pa (6) dag daṅ | gcer bu ma dag daṅ | gcer bu pa’i ñan thos dag daṅ || gcer
bu pa’i ñan thos ma dag gi sgo ni bcad || bcom ldan ’das kyi ñan thos dge sloṅ dag daṅ |
dge sloṅ ma dag daṅ | dge bsñen dag daṅ | dge bsñen ma dag gi sgo ni phye’o źes (7) bsgrags
śiṅ źiṅ las kyi mtha’ dag kyaṅ kha na ma tho ba daṅ bcas pa yin no źes yoṅs su btaṅ ṅo
|| de dad pa daṅ ldan źiṅ bzaṅ la dge ba’i bsam pa can te | des saṅs rgyas sam | chos sam
|| dge ’dun nam | yid du ’thad pa’i dge sloṅ rnams (231b1) la ma phul la ba’am | yoṅs su ma
btaṅ ba ci yaṅ med de | des de ltar phul źiṅ yoṅs spyod srabs śiṅ yoṅs su zad de || yoṅs
su mthar thug par gyur to || de’i skabs su tshe daṅ ldan pa śā ri’i bu daṅ || maud gal gyi
bu chen po gñis ljoṅs (2) rgyu źiṅ ’doṅ ba na yaṅs pa can du phyin nas dmag dpon seṅ ges
de gñis khyim gźan du zan la mgron du bos nas de de gñis kyi zan sbyar ba’i phyir bdag ñid
sraṅ du soṅ ba daṅ gcer bu pa dag gis mthoṅ nas | de dag śes ldan dag gaṅ gi tshe dmag dpon
seṅ ge bdag cag la (3) mṅon par dad pa de’i tshe na ’di’i thams cad phun sum tshogs par
gyur na | da ltar śākya ’i bu’i dge sbyoṅ ṅag la mṅon par dad pas ’di la bcaṅ yaṅ med bzag
yaṅ med de bdag ñid khyim gyi las byed do źes smod pa la źugs pa’i skabs de dge sloṅ rnams
kyis bcom ldan ’das (4) la gsol pa daṅ | bcom ldan ’das kyis bka’ stsal pa | dge sloṅ
dag khyed kyis dmag dpon seṅ ge daṅ gźan yaṅ de lta bu gaṅ yin pa la bslab pa’i sdom pa byin
cig | ’di ltar sbyin par bya ste || gnas mal bśam pa byas nas | gaṇ+ḍī brduṅs te dris pa’i
tshig (5) gis dge sloṅ rnams la yaṅ dag par bsgo nas dge ’dun thams cad ’dug ciṅ mthun
par gyur pa la dge sloṅ gcig gis gsol ba ’ba’ źig gi las bya ste || dge ’dun btsun pa rnams
gsan du gsol | dmag dpon seṅ ge ni dad pa daṅ ldan źiṅ bzaṅ la dge ba’i bsam pa (6) can
te || des saṅs rgyas sam | chos sam || dge ’dun nam | yid du ’thad pa’i dge sloṅ rnams la
ma phul ba’am | yoṅs su ma btaṅ ba ci yaṅ ma mchis te | des de ltar phul źiṅ yoṅs su btaṅ
bas loṅs spyod srabs śiṅ yoṅs su bas te yoṅs su mthar thug na | (7) gal te dge ’dun gyi dus
la bab ciṅ bzod na dge ’dun gyis gnaṅ bar mdzod cig daṅ | dge ’dun gyis dmag dpon seṅ ge
la bslab pa’i sdom pa stsol to || ’di ni gsol ba’o || dge ’dun gyis gaṅ la bslab pa’i sdom
pa byin pa der dge sloṅ gis khyim du ’gro bar (232a1) mi bya || stan la loṅs spyad par
mi bya | bsod sñoms bza’ bar mi bya | chos bstan par mi bya’o || bcom ldan ’das kyis gaṅ la
dge ’dun gyis bslab pa’i sdom pa byin pa der dge sloṅ gis khyim du ’gro bar mi bya | stan
la loṅs spyad par mi bya | bsod sñoms (2) bza’ bar mi bya | chos bstan par mi bya’o źes
bka’ stsal nas | tshe daṅ ldan pa śā ri’i bu daṅ || maud gal gyi bu gñis sṅar mgron du bos
pa yaṅ de’i khyim du ma doṅ ṅo || de nas dmag dpon seṅ ges kha zas sta gon byas nas | tshe
daṅ ldan pa śā ri’i bu daṅ | mo.oda gal gyi bu (3) chen po gñis ga la ba der soṅ ste phyin
nas | tshe daṅ ldan pa śā ri’i bu daṅ | maud gal gyi bu gñis kyi rkaṅ pa la mgo bos phyag
’tshal te ’di skad ces smras so || ’phags pa gñis gdugs tshod g-yar dgoṅs ’tshal na da
de’i dus la bab par dgoṅs su gsol || de gñis kyis (4) smras pa | khyim bdag khyod la dge ’dun
gyis bslab pa’i sdom pa byin gyis mi ’gro’o || des smras pa | ’phags pa gñis bdag gis
khyed gñis sṅar spyan draṅs kyis gśegs su gsol || de gñis smras pa | khyim bdag ’o na bcom
ldan ’das la źu’o (5) źes de gñis kyis skabs de bcom ldan ’das la rgyas par gsol pa daṅ |
bcom ldan ’das kyis bka’ stsal pa | sṅar mgron du bos pa gaṅ yin pa des bza’ bar bya ste
’di la ’gyod par mi bya’o || de gñis dmag dpon seṅ ge’i khyim du ’phags pa daṅ | drug (6)
sde dag gis de gñis mthoṅ nas | de dag gis smras pa | khyod gñis gar bźud || dmag dpon seṅ
ge’i khyim du’o || de la dge ’dun gyis bslab pa’i sdom pa ma byin nam | gaṅ la byin pa de
la byin gyis kho bo cag gñis sṅar mgron du bos so || gal te de lta (7) na kho bo cag ches
sṅar mgron du bos te | gaṅ gi tshe dmag dpon seṅ ges bcom ldan ’das kyis spyan sṅa nas bden
pa dag mthoṅ ba de’i tshe na | des cha gcig bzuṅ nas || ’di ltar khyu mchog rlabs po che’i
tshig smras śiṅ ’khor gyi naṅ du seṅ ge’i sgra yaṅ dag par bsgrags (232b1) te|| deṅ phyin
cad gcer bu pa dag daṅ | gcer bu ma dag daṅ | gcer bu pa’i ñan thos dag daṅ | gcer bu
ma’i ñan thos ma dag gi sgo ni bcad do || bcom ldan ’das kyi ñan thos dge sloṅ dag daṅ | dge
sloṅ ma dag daṅ | dge bsñen dag daṅ | dge bsñen ma dag gi (2) sgo ni phye’o źes bsgrags
pas de’i phyir kho bo cag ces sṅar mgron du bos so || de gñis caṅ mi smra bar doṅ ba daṅ
de dag kyaṅ de gñis kyi phyi bźin phyi bźin du rjes su ’braṅ ba na dmag dpon seṅ ges dge sloṅ
rab tu maṅ po dag ’oṅ ba mthoṅ nas mchog tu dga’ ba bskyed (3) de khyim mi la dgos pa
gaṅ dag yin pa de dag kyaṅ dge sloṅ rnams la brims so || de dag gis zos te doṅ ba daṅ de’i
bu dag gis zas bslaṅ bar brtsams pa na des smras pa | bu dag khyim mi la dgos pa gaṅ yin
pa de dag kyaṅ dge sloṅ rnams la brims kyis gźan sgrub kyi bar (4) du re źig sdod cig | de
dag gis ṅu bar brtsams pa thos nas dge sloṅ don ñuṅ du dag ci’i phyir dge sloṅ dag slob pa
dag gi khyim gaṅ dag dge ’dun gyi bslab pa’i sdom pas bsdams pa dag tu sṅar mgron du ma
bos paRa doṅ ste raṅ gi lag gis bca’ ba daṅ | bza’ ba blaṅs (5) nas ’cha’ bar byed || za bar
byed ces smod par byed | phyar ka gtoṅ bar byed || kha zer bar byed pa’i skabs de dge sloṅ
rnams kyis bcom ldan ’das la gsol to || de nas bcom ldan ’das kyis byukaṅa ba ’di daṅ
gleṅ gźi ’di daṅ || skabs ’di la dge sloṅ gi dge (6) ’dun bsdu ba mdzad do źes bya ba la sogs
pa sṅa ma bźin no || saṅs rgyas bcom ldan ’das rnams ni mkhyen bźin du rmed par mdzad
pa ste źes bya ba la sogs pa yaṅ sṅa ma bźin te || saṅs rgyas bcom ldan ’das kyis drug sde
dag la rmas pa | dge sloṅ dag khyed slob pa dag (7) gi khyim gaṅ dag dge ’dun gyi bslab pa’i
sdom pas bsdams pa de dag tu sṅar mgron du ma bos par doṅ ste | raṅ gi lag gis bca’ ba
daṅ | bza’ ba blaṅs nas ’cha’ źiṅ za ba bden nam | btsun pa mad do || saṅs rgyas bcom ldan
’das kyis dge sbyoṅ gi (233a1) tshul ma yin pa || rjes su mthun pa ma yin pa | ruṅ ba ma
yin pa | tshul daṅ mthun pa ma yin pa de ni rab tu byuṅ bas bya ba ma yin no źes rnam par
smad pa mdzad do || de nas bcom ldan ’das kyis rnam graṅs du mas rnam par smad nas dge sloṅ
rnams la bka’ (2) stsal pa | dge sloṅ dag de lta bas na phan yon bcu yaṅ dag par gzigs
pas ’dul ba la ñan thos rnams kyi bslab pa’i gźi bca’ bar bya ste źes bya ba la sogs pa sṅa
ma bźin no || ṅa’i ñan thon rnams kyis ’dul ba la bslab pa’i gźi ’di ltar gdon par bya ste
| slob pa dag (3) gi khyim gaṅ dag dge ’dun gyi bslab pa’i sdom pas bsdams par gyur la
| yaṅ dge sloṅ gaṅ slob pa dag gi khyim gaṅ dag dge ’dun gyi bslab pa’i sdom pas bsdams pa
de lta bu dag tu sṅar mgron du ma bos par soṅ ste raṅ gi lag gis bca’ ba daṅ | bza’ pa blaṅs
nas (4) ’cha’ ’am za na dge sloṅ des phyi rol kun dga’i ra bar soṅ ste | dge sloṅ rnams
la tshe daṅ ldan pa dag bdag la smad pa’i gnas mi rigs pa so sor bśags par bya ba byuṅ gis
chos de so sor ’chags so źes so sor bśags par bya ste || chos ’di yaṅ so sor bśags par
bya (5) ba’o|| gaṅ gi tshe bcom ldan ’das kyis ’dul ba la ñan thos rnams kyi bslab pa’i gźi
de ltar bca’ ba mdzad pa de’i tshe na dge sloṅ ’ga’ yaṅ dmag dpon seṅ ge’i khyim du mi ’gro’o
|| de nas dmag dpon seṅ ge’i chuṅ mas dmag dpon seṅ ge’i chuṅ mas dmag dpon seṅ ge la
’di skad ces (6) smras so || rje’i sras mkhyen par mdzod cig | dge ’dun gyis skol cag la
bslab pa’i sdom pa stsal nas | dge sloṅ ’ga’ yaṅ mi mchi bas don gyis na dge ’dun gyis tshul
śiṅ gis dge sloṅ rnams kyi bśos śin tu bkag kyaṅ gdan gyi loṅs spyod daṅ | chos (7) ston
pa la noṅs pa ci mchis źes zer ba’i skabs de dge sloṅ rnams kyis bcom ldan ’das la gsol
pa daṅ | bcom ldan ’das kyis bka’ stsal pa | de lta bas na dge sloṅ dag gis dmag dpon seṅ
ge’i khyim du ’gro bar bya || stan la loṅs spyad par bya || chos bstan (233b1) par bya źiṅ
bsod sñoms blaṅ bar ni mi bya’o || dge sloṅ dag lhuṅ bzed stoṅ pa kho nas daṅ por de’i khyim
du ’jug ciṅ ’byuṅ nas | dmag dpon seṅ ge’i chuṅ mas de mthoṅ ba daṅ | sṅon ni ’phags
pa ’di dag lhuṅ bzed stoṅ pa kho nas daṅ por bdag gi khyim du źugs nas lhuṅ (2) bzed gaṅ ba
daṅ lag pa gaṅ ba dag gis ’byuṅ na | da ni lhuṅ bzed stoṅ pa daṅ lag pa stoṅ bdag gis ’byuṅ
ṅo źes du bar brtsams pa’i skabs de dge sloṅ rnams kyis bcom ldan ’das la gsol pa daṅ
| bcom ldan ’das kyis bka’ stsal pa | de lta bas na dge sloṅ dag (3) gis lhuṅ bzed stoṅ pa
kho nas daṅ por de’i khyim du ’jug par mi bya’o || dge sloṅ dag gis bsod sñoms brgyus nas
lhuṅ bzed gaṅ bas de’i khyim du ’jug par brtsams pa daṅ | de’i bu byis pa khye’u dag bca’
ba dag sloṅ ba na dge sloṅ rnams kyis ma byin nas | bcom ldan (4) ’das kyis bka’ stsal pa
| sbyin par bya’o || dge sloṅ dag gis ril por sbyin bar brtsams pa daṅ | byis pa khye’u dag
gis blaṅs nas ’cha’ źiṅ phyir byuṅ ba gcer bu pa dag gis mthoṅ nas | dris pa khye’u dag
khyed cag gis bca’ ba ga las rñed || ’phags pa dag (5) gis byin no || ma ñes so bum pas bum
pa ’geṅs te || khyed kyaṅ de dag la sbyin la | de dag kyaṅ khyed la sbyin no źes zer ba’i
skabs de dge sloṅ rnams kyis bcom ldan ’das la gsol pa daṅ | bcom ldan ’das kyis bka’ stsal
pa | de lta bas na dge sloṅ dag gis (6) bca’ bar ril por mi sbyin bar dum bur byas te
sbyin par bya’o || ji tsam dus gźan źig na dmag dpon seṅ ge’i chuṅ mas dge sloṅ ’oṅs pa rnams
la ga gon daṅ la phug la sogs pa ’bras bu daṅ | rtsa ba dag daṅ | ldam ldum la sogs pa
tshod ma dag phul ba daṅ | dge (7) sloṅ dag mi len nas des smras pa | ’phags pa dag ’di
dag gis bdag cag gi mdzod daṅ | baṅ ba dag bas par ’gyur ram ci bźes śig ces zer ba’i skabs
de dge sloṅ rnams kyis bcom ldan ’das la gsol pa daṅ | bcom ldan ’das kyis bka’ stsal pa
| (234a1) de lta bas nas dge sloṅ dag gis ga gon daṅ la phug la sogs pa ’bras bu daṅ | rtsa
ba dag daṅ | ldam ldum la sogs pa tshod ma khyim nas ’byuṅ ba blaṅ bar bya’o || de’i tshe
na yaṅs pa can gyi lits+tsha bī dag dpoṅ sa’i khaṅ pa na gtam ’dre źiṅ ’khod pa de dag
gis (2) dge sloṅ de dag dmag dpon seṅ ge’i khyim nas byuṅ ba mthoṅ nas de na gaṅ dag ma dad
pa de dag gis smras pa | śes ldan dag gaṅ gi tshe dmag dpon seṅ ge dge sbyoṅ go.o ta ma
la mṅon par dad par gyur pa de tshun chad nas de’i loṅs spyod dag srabs pa daṅ | yoṅs su zad
pa daṅ | (3) yoṅs su gtugs par gyur to || dad pa can dag gis smras pa | śes ldan dag gaṅ
bcom ldan ’das la mṅon par dad pa de’i loṅs spyod dag srabs pa daṅ | yoṅs su zad pa daṅ
| yoṅs su gtugs par ga la ’gyur | ’di ltar dmag dpon seṅ ges ni bcom ldan (4) ’das kyi spyan
sṅa nas bden pa dag mthoṅ nas de’i źiṅ las kyi mtha’ dag kha na ma tho ba daṅ bcas pa yin
no źes rgyun bcad pas des na de’i loṅs spyod dag srabs pa daṅ | yoṅs su zad pa daṅ | yoṅs
su gtugs par gyur to || yaṅs pa can gyi lits+tsha bī dag gis gros byas (5) nas | dmag dpon
seṅ ge’i źiṅ pa dag la smras pa | śes ldan dag khyed ci’i phyir dmag dpon seṅ ge’i źiṅ
las kyi mtha’ dag mi byed || gla ma thob bam ci || de dag gis smras pa | śes ldan dag gla
ma thob pa ma yin te | dmag dpon gyis bdag cag bkag na ji ltar (6) bya | khyed cag la tshogs
kyis bsgos | deṅ la dmag dpon gyi źiṅ las kyi mtha’ dag gyis śig | de dag gis yaṅs pa
can gyi lits+tsha bī dag gi tshig gis dmag dpon seṅ ge’i źiṅ las kyi mtha’ dag bya bar brtsams
pa daṅ | lhas dus su char gyi rgyun legs par phab nas (7) lo tog gi ’byor pa chen po
skyes par gyur to || dmag dpon seṅ ge yaṅ loṅs spyod dag gis mtho bar gyur nas de bcom ldan
’das gal ba der soṅ ste phyin nas bcom ldan ’das kyi źabs gñis la mgo bos phyag ’tshal te
mtha’ gcig tu ’dug go || mtha’ (234b1) gcig tu ’dug nas bcom ldan ’das la dmag dpon seṅ
ges ’di skad ces gsol to || btsun pa sṅon bdag gi loṅs spyod dag srabs pa daṅ | yoṅs su bas
pa daṅ | yoṅs su gtugs par gyur nas dge ’dun don bźed pa | phan pa bźed pa bdag la bslab
(2) ba’i sdom pa stsal na | da ni yaṅs pa can gyi lits+tsha bī’i tshogs kyis bdag gi loṅs
spyod bsgrubs nas loṅs spyod dag ’phel bar gyur na || bcom ldan ’das kyis thugs brtse ba’i
slad du bdag la bslab pa’i sdom pa gźig pa mdzad na legs so || bcom ldan ’das (3) kyis dmag
dpon seṅ ge la caṅ mi gsuṅ bas gnaṅ ṅo || de nas dmag dpon seṅ ges bcom ldan ’das kyis
caṅ mi gsuṅ bas gnaṅ bar rig nas bcom ldan ’das kyi źabs gñis la mgo bos phyag ’tshal te
bcom ldan ’das kyi spyan sṅa nas soṅ ṅo || de (4) nas bcom ldan ’das kyis dge sloṅ rnams la
bka’ stsal pa | dge sloṅ dag dmag dpon seṅ ge daṅ gźan yaṅ de lta bu gaṅ yin pa’i bslab
pa’i sdom pa gźig par bya’o ’di ltar gźig par bya ste || gnas mal bśam pa byas nas gaṇ+ḍī
brduṅs te dris pa’i tshig gis (5) dge sloṅ rnams la yaṅ dag par bsgo nas dge ’dun thams cad
’dug ciṅ mthun par gyur pa na dmag dpon seṅ ges phyag byas te rgan pa’i mtha’ logs su tsog
tsog por ’dug nas thal mo sbyar te ’di skad ces brjod par bya’o || dge ’dun btsun pa rnams
gsan du (6) gsol | bdag dmag dpon seṅ ge dad pa daṅ ldan źig bzaṅ la dge ba’i bsam pa
can te || bdag gis ’di lta ste || saṅs rgyas sam | chos sam | dge ’dun nam | yid du ’thad
pa’i dge sloṅ rnams la ma phul ba’am | yoṅs su ma btaṅ ba ci (7) yaṅ ma mchis te || bdag gis
de ltar phul źiṅ de ltar yoṅs su btaṅ bas loṅs spyod srabs śiṅ yoṅs su bas te yoṅs su mthar
thug nas dge ’dun don bźed pa | phan pa bźed pas bdag la bslab pa’i sdom pa stsal ba
las bdag dmag dpon seṅ ge yaṅ (235a1) loṅs spyod ’phel nas || bdag dmag dpon seṅ ge bslab
pa’i sdom pa stsal ba | bslab pa’i sdom pa gźig par gsol na || thugs brtse ba can dge ’dun
btsun pa rnams kyis thugs brtse ba’i slad du bdag la bslab pa’i sdom pa gźig pa stsal du
(2) gsol || de skad lan gñis lan gsum du bzlas so || de nas dmag dpon seṅ ge thos pa’i ñen
kor nas bkar te mthoṅ ba’i ñen kor du bźag nas dge sloṅ gcig gis gsol ba ’ba’ źig gi las
bya’o || dge ’dun btsun pa rnams gsan du gsol || dmag dpon (3) seṅ ge de ni dad pa daṅ ldan
źiṅ bzaṅ la dge pa’i bsam pa can te || des saṅs rgyas sam | chos sam | dge ’dun nam | yid
du ’thad pa’i dge sloṅ rnams la ma phul ba’am | yoṅs su ma btaṅ ba ci yaṅ ma mchis te ||
des de ltar phul źiṅ yoṅs su btaṅ bas (4) loṅs spyod srabs śiṅ yoṅs su bas te yoṅs su mthar
thug nas de la dge ’dun don bźed pa | phan pa bźed pas bslab pa’i sdom pa stsal ba las
dmag dpon seṅ ge de yaṅ loṅs spyod ’phel te || dmag dpon seṅ ge bslab pa’i sdom pa stsal ba
dge ’dun las sdom pa gźig (5) bar gsol na | gal te dge ’dun gyi dus la bab ciṅ bzod na dge
’dun gyis gnaṅ bar mdzod cig daṅ | dge ’dun gyis dmag dpon seṅ ge la bslab pa’i sdom pa
gźig pa mdzad do || ’di ni gsol ba’o || dge ’dun gyis gaṅ la bslab pa’i sdom pa bśig pa der
(6) dge sloṅ rnams kyis ’gro bar bya | stan la loṅs spyad par bya | bsod sñoms blaṅ bar
bya || chos bstan par bya’o || slob pa dag gi źes bya ba la | slob pa dag ces bya ba ni rgyun
du źugs pa dag daṅ | lan gcig phyir ’oṅ ba dag daṅ | phyir mi ’oṅ ba dag go | khyim gaṅ
(7) dag ces bya ba ni bram ze daṅ | khyim bdag gi khyim dag go || dge ’dun gyi źes bya
ba ni de bźin gśegs pa’i ñan thos kyi dge ’dun gyi’o || bslab pa’i sdom pas bsdams par gyur
la źes bya ba ni gsol ba’i las kyis so || yaṅ dge sloṅ gaṅ źes bya ba ni drug (235b1) sde’am
| gźan yaṅ de lta bu gaṅ yin pa’o || slob pa dag gi khyim gaṅ dag dge ’dun gyi bslab
pa’i sdom pas bsdams pa de lta bu dag tu źes bya ba ni ji skad bstan pa lta bu dag tu’o ||
sṅaRa mgron du ma bos par źes bya ba ni sṅar ma bstabs par ro || soṅ ste źes bya ba ni (2)
soṅ nas so || raṅ gi lag gis źes bya ba ni lag pas lag par ro || bca’ ba daṅ bza’ ba źes
bya ba ni bca’ ba lṅa daṅ bza’ ba lṅa’o || blaṅs na źes bya ba ni byin len stobs su bcug
nas so || ’cha’ ’am za na źes bya ba ni mgul du mid na’o || dge sloṅ des (3) źes bya ba ni
dge sloṅ gaṅ yin pa des so || phyi rol kun dga’ ra bar soṅ ste źes bya ba ni groṅ gi phyi
rol gtsug lag khaṅ du soṅ ste’o || dge sloṅ rnams la źes bya ba ni de na dge sloṅ gaṅ dag
’khod pa rnams la’o || tshe daṅ ldan pa dag bdag la smad pa’i gnas źes bya ba (4) ni smad
par bya ba’o || mi rigs pa źes bya ba ni tshul daṅ mi mthun pa’o || so sor bśags par bya
ba źes bya ba ni mthol bar bya ba’o || byuṅ gis źes bya ba ni ltuṅ ba byuṅ gis so || chos
de źes bya ba ni chos ma yin pa chos kyi sgrar gsuṅs pa de’o || so sor ’chags so źes (5) bya
ba ni mthol lo źes so || so sor bśags par bya ste źes bya ba ni me thol bar bya ste’o ||
chos ’di yaṅ so sor bśags par bya ba ni chos ’di yaṅ mthol bar bya ba ste || des nas so
sor bśags par bya ba’o źes gsuṅs so || de la ltuṅ bar ji ltar ’gyur źe (6) na | dge sloṅ gis
ji tsam cuṅ zad slob pa dag gis khyim gaṅ dag dge ’dun gyi bslab pa’i sdom pas bsdams pa
de lta bu dag tu sṅar mgron du ma bos paRa soṅ ste raṅ gis bca’ ba daṅ bza’ ba blaṅs nas
’cha’ ’am zan thams cad du so sor bśags par bya bar (7) ’gyur ro | sṅar mgron du bos pa la
ltuṅ ba med do || smyos pa daṅ sems ’khrugs pa daṅ | tshor ba dag gis ñen pa la ltuṅ ba
med do || bslab pa dral te khyim du ’jug pa’i so sor bśags par bya ba ste gsum pa rdzogs s+ho
|| ||

