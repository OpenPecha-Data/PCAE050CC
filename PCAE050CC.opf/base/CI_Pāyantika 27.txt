[Pāyantika 27](7) saṅs rgyas bcom ldan ’das mñan yod na rgyal byed kyi tshal mgon med zas sbyin
gyi kun dga’ ra ba na bźugs so || drug sde dag gis smras pa | dga’ bo ñi dga’ lhuṅ bzed
nag po can ’di dag ni rkaṅ pa spre’u źag gis bskus te | ’gron na yaṅ ’gro bar chas pas rñed
(98b1) pa sgrub par byed | ’oṅ na yaṅ blo bur du ’oṅs pa’i rñed pa sgrub par byed ciṅ
| skye bo maṅ po dag dga’ ba daṅ | yid du ’oṅ bar yaṅ ’gyur ro || yu bu cag ni khron pa’i
rus sbal daṅ ’dra bar gar yaṅ mi ’doṅ | gaṅ nas kyaṅ mi ’oṅ bas rñed pa thob pa daṅ | skye
bo maṅ (2) po dag dga’ ba daṅ | yid du ’oṅ bar gal ’gyur gyis yu bu cag kyaṅ ’doṅ ṅo || gaṅ
du ’doṅ | ljoṅs rgyur ’doṅ ṅo || je sriṅ mo dag blta’o źes de dag sṅa dro śam thabs bgos
lhuṅ bzed daṅ chos gos thogs te mñan yod du bsod sñoms la źugs nas de dag dge (3) sloṅ ma’i
dbyar khaṅ du doṅ ste bcu gñis sde dag gi gan du doṅ nas smras pa | sriṅ mo dag khyed
cag bltas kyis kho bo cag ljoṅs rgyur ’doṅ ṅo || de dag dus pa daṅ | drug sde dag gis smras
pa | sriṅ mo dag ṅur ci yod | gal te khyed cag ljoṅs rgyur bźud na bdag (4) cag la rgyal
byed kyi tshal stoṅs par ’gyur ro || drug sde dag gis smras pa sriṅ mo dag bcom ldan ’das
’khor stoṅ ñis brgya lṅa bcu daṅ bźugs na | khyed cag bdag cag la rgyal byed kyi tshal stoṅs
bar ’gyur ro źes zer ram de dag gis smras pa | lhuṅ bzed nag po can (5) dag bdag cag mthoṅ
bar yaṅ mi dga’ na | mchi ba daṅ stan gdiṅ ba daṅ | chos ston par ltag la ’gyur | ñe
dga’ sa smras pa | sriṅ mo dag ’o na lhan cig ’doṅ ṅo de dag gis smras pa | bcom ldan ’das
kyis dge sloṅ dge sloṅ ma’i don mthun daṅ lhan cig (6) ’tham nas ’gron lam du ’jug na dus
ma gtogs te ltuṅ byed do źes bslab pa’i gźi bca’ ba ma mdzad dam | ñe dga’ sa smras pa |
de ni skam sa’i lam du bca’ ba mdzad pas bdag cag gru’i lam du ’doṅ ṅo | sbom dga’ mos smras
pa | dge sloṅ ma dag dge (7) sloṅ dag daṅ lhan cig gru’i lam du mchi ra ruṅ ṅam | ñe dga’
sa smras pa | legs par ruṅ ṅo || gaṅ du bkag | sus bkag | lam rgyags maṅ po dag sta gon
gyis śig | de dag gis lam rgyags maṅ po dag lta gon byas so || drug sde dag (99a1) sṅa dro
śam thabs bgos | lhuṅ bzed daṅ chos gos thogs re mñan yod du bsod sñoms la źugs nas | de
dag mñan yod du bsod sñoms brgyus nas dge sloṅ ma’i dbyar khaṅ du doṅaba daṅ | de dag la
bcu gñis sde dag gis smras pa | (2) jo bo cag je źal tshus gsol cig | de dag gis g-yar tshus
byas pa na de dag gis lam rgyags sbyar ba thams cad zos nas | de dag gis smras pa | sriṅ
mo dag khyed kyis lam rgyags ji sñed sta gon byas pa bltas ’on cig | de dag gis smras pa
| khyed (3) kyis gsol pa de dag lags so || drug sde dag gis smras pa | lam rgyags de tsam
gyis loṅs rgyur ji ltar nus | ’di ltar lam kar lhag par bkres par ’gyur gyis lam rgyags maṅ
du sta gon gyis śig | de dag gis lam rgyags maṅ po dag sta (4) gon byas te dug sde dag
daṅ lhan cig ljoṅs rgyur ’phags so || bsod sñoms pa źig kyaṅ de dag daṅ ljoṅs rgyur ’phags
pa daṅ | dge sloṅ rnams kyis de la smras pa | bsod sñoms pa’i da dag ni gnas ṅan len kun
du spyod pa yin gyis ’di dag daṅ lhan (5) cig ljoṅs rgyur ma ’gro śig | khyod la mtho ’tsham
par ’gyur ro || bsod sñoms pas smras pa | kho bo lo ’das pa yin pas ’di dag la luṅ ma nod
pa daṅ | bklag pa daṅ | kha ton daṅ | yoṅs su dri ba daṅ | rnal ’byor daṅ | yid la bya
ba ’ga’ (6) yaṅ rag ma las pas ’di dag gis kho bo la tho btsam du ci yod ces ṅes de dag gi
tshig tshig ma yin par byas te | drug sde dag daṅ lhan cig grur ’jug tu ’phags so || de dag
gis gaṅ gi tshe mtshams kyi phyi rol du son pa de’i tshe nas smras pa | dga’ bo ñe dga’
(7) bdag cag gis yun ji srid du gźan gyi spyod lam gyis ’khod par bya | tshur gśegs bdag
cag raṅ raṅ gi spyod lam gyis ’khod par bya’o || źes daṅ por dga’ bo ’dug ’dug nas | de’i
’og tu dga’ mo ’dug | de’i ’og tu dga’ bo’i lhan cig gnas (99b1) pa ’dug | de’i ’og tu dga’
mo’i lhan cig gnas pa ’dug | de’i ’og tu dga’ bo’i dge tshul ’dug | de’i ’og tu dga’ mo’i
dge tshul ma ’dug | de bźin du ñe dga’ daṅ | gtsug dga’ mo la sogs pa yaṅ spel mar bkod
de de doṅ ṅo | don mthun de (2) daṅ bram ze źig lhan cig ’gro ba des de dag mthoṅ nas des
smras pa | ’di ni dge sbyoṅ yin de’i chuṅ ma ni ’di yin de’i mna’ ma ni ’di yin | de’i tsha
bo ni ’di yin | de’i tsha bo’i chuṅ ma ni ’di yin par śes so || ñe dga’ sa thos nas ṅes
smras (3) pa | bkren pa khyod kyi gña’ brdog pas mnan nas ’di ni kho bo’i chuṅ ma yin | ’di
ni kho bo’i bu yin | ’di ni kho bo’i mna’ ma yin | ’di ni kho bo’i tsha bo yin | ’di ni
kho bo’i tsha bo’i chuṅ ma yin no || bsod sñoms pa des bsams pa bdag śi ba ni bla’i (4) gnas
ṅan len kun du spyod pa ’di dag daṅ lhan cig grur źugs te ’gro ba ni mi ruṅ ṅo sñam nas
| de phyir log ste rgyal byed kyi tshal du soṅ ba daṅ | dge sloṅ rnams kyis de mthoṅ nas
smras pa | bsod sñoms pa ji lta ba de bar brgyus sam | tshe daṅ ldan pa (5) dag ji ltar ba
bde bar brgyus | drug sde gnas ṅan len kun du spyod pa dag gis ’drums pa ltuṅ bas bcom ldan
’das kyi bstan pa ’jig par byed do || ci byas | des skabs de dge sloṅ rnams la rgyas par
brjod pa daṅ | dge sloṅ don ñuṅ ṅu dag ci’i phyir dge sloṅ (6) dag dge sloṅ ma’i don mthun
daṅ lhan cig ’thams nas gru gcig tu ’jug par byed ces smod par byed | phyar ka gtoṅ bar
byed kha zer bar byed pa’i skabs de dge sloṅ rnams kyis bcom ldan ’das la gsol to || de nas
bcom ldan ’das kyis byuṅ ba ’di daṅ | (7) gleṅ gźi ’di daṅ | skabs ’di la dge sloṅ gi dge
’dun bsdu ba mdzad do źes bya ba la sogs pa sṅa ma bźin no || saṅs rgyas bcom ldan ’das
rnams ni mkhyen bźin du rmed par mdzad pa ste źes bya ba la sogs pa yaṅ sṅa ma bźin te |
saṅs rgyas bcom ldan (100a1) ’das kyis drug sde dag la rmas pa | dge sloṅ dag khyed dge sloṅ
ma’i don mthun daṅ lhan cig ’thams nas gru gcig tu ’jug pa bden nam btsun pa mad do ||
saṅs rgyas bcom ldan ’das kyis dge sbyoṅ gi tshul ma yin pa | rjes su mthun (2) pa ma yin
pa | ruṅ ba ma yin pa | tshul daṅ mthun pa ma yin pa de ni rab tu byuṅ bas bya ba ma yin no
|| źes rnam par smad pa mdzad do || de nas bcom ldan ’das kyis rnam graṅs du mas rnam par
smad nas dge sloṅ rnams la bka’ stsal pa | dge sloṅ dag de (3) lta bas na phan yon bcu yaṅ
dag par gzigs pas ’dul ba la ñan thos rnams kyi bslab pa’i gźi bca’ bar bya ste źes bya
ba la sogs pa sṅa ma bźin no || ṅa’i ñan thos rnams kyis ’dul ba la bslab pa’i gźi de ltar
gdon par bya ste | yaṅ dge sloṅ (4) gaṅ dge sloṅ ma’i don mthun daṅ lhan cig ’thams nas
gru gcig tu ’jug ciṅ gyen du ’gro ’am | thur du ’gro na ltuṅ byed do źes bcom ldan ’das kyis
’dul ba la ñan thos rnams kyi bslab pa’i gźi de ltar bca’ ba mdzad do || saṅs rgyas bcom
ldan ’das (5) mñan yod na rgyal byed kyi tshal mgon med zas sbyin gyi kun dga’ ra ba na
bźugs so || de’i tshe na khyim bdag cig gis chu kluṅ gnas can gyi pha rol thi ba can gyi kun
dga’ ra bar dge ’dun gyi phyir gtsug lag khaṅ khyed du bcug nas | des gtsug lag khaṅ de
(6) da ’ul ba’i phyir gñis ka’i dge ’dun spyan draṅs so || dge sloṅ ma źig dge ba’i phyogs
la brtson par gyur pa des bsams pa | deṅ bdag gis bsod sñoms la brgyu mi dgos pa ji srid
du gdugs tshod la ñe bar ma gyur ba de srid kyi bar du dge ba’i phyogs la (7) tron bya źiṅ
| de’i ’og tu dus śes par byas te ’gro’o sñam nas des ji srid du gdugs tshod la ñe bar ma
gyur pa de srid kyi bar du dge ba’i phyogs la tron byas nas | de’i ’og tu dus śes par byas
te chu kluṅ gi ’gram du soṅ ba daṅ | ji tsam na dge sloṅ dag grur (100b1) źugs nas gru
pas smras pa | ’phags ma grur źugs śig | bźin bzaṅs je soṅ śig daṅ | gru gźan bkaṅ ba na ’gro’o
|| gru pa des yaṅ daṅ yaṅ du ’oṅs te smras pa | ’phags ma grur źugs śig | des kyaṅ smras
pa | bźin bzaṅs je soṅ śig (2) daṅ | gru gźan bkaṅ ba na ’gro’o || gru pa de soṅ nas
chu kluṅ gi pha rol du gru phur pa la brtod de | skye bo phal po che’i tshogs kyi naṅ du źugs
śiṅ ’dug go || dge sloṅ ma des yaṅ daṅ yaṅ du bos pa daṅ | gru pa des tshig kyaṅ ma ster
nas de de na sdod sdod nas (3) ji tsam na gdugs tshod yol nas | de’i ’og tu dbyar khaṅ
du phyir log ste de ji srid du lus las mdaṅs ma yal ba de srid kyi bar du dge ba’i phyogs
la tron byas nas | gaṅ gi tshe lus las mdaṅs yal ba de’i tshe na glos phab ste ñal ba daṅ
| dge sloṅ ma rnams (4) lhags te de la smras pa | ’phags ma gal te zas gźan gyi yin źes te
lho yaṅ gźan gyi yin sñam mam | ci byas | ji tsam gyis glos phab ste ñal bar gyur pa de tsam
gyis zas zos so || sus zos | khyod kyis so || kho mos ma zos so || ’o na ci’i phyir glos
(5) phab ste ñal | des skabs de rgyas par dge sloṅ ma rnams la brjod nas dge sloṅ ma rnams
kyis dge sloṅ rnams kyis dge sloṅ rnams la brjod do || dge sloṅ rnams kyis bcom ldan ’das
la gsol pa daṅ | bcom ldan ’das kyis bka’ stsal pa | dge sloṅ dag de lta bas na thad (6)
kar pha rol du ’gro ba ma gtogs so || de nas bcom ldan ’das kyis bslab pa ’dod pa daṅ |
bslab pa la gus pa daṅ | bslab pa la yo byad bsñuṅs pa’i bsṅags pa brjod nas | dge sloṅ rnams
la de daṅ mthun pa daṅ | de’i śas che ba daṅ | de daṅ ’tsham pa’i (7) chos daṅ ldan pa’i
bka’ mchid mdzad nas dge sloṅ rnams la bka’ stsal pa | dge sloṅ dag de lta bas na sṅa
ma ni bcas pa yin la | ’di ni gnaṅ ba yin te | ṅa’i ñan thos rnams kyis ’dul ba la bslab pa’i
gźi ’di ltar gdon par bya ste | yaṅ dge (101a1) sloṅ gaṅ dge sloṅ ma’i don mthun daṅ lhan
cig ’thams nas gru gcig tu ’jug ciṅ gyen du ’gro ’am | thur du ’gron thad kar pha rol
du ’gro ba ma gtogs te ltuṅ byed do || yaṅ dge sloṅ gaṅ źes bya ba ni drug sde ’am | gźan
yaṅ de lta bu (2) gaṅ yin pa’o || dge sloṅ ma’i don mthun daṅ lhan cig ces bya ba ni chos
’di pa’i ’o || ’thams nas źes bya ba ni brda byas nas so || gru gcig tu źes bya ba ni śo gam
gcig pa daṅ | la gcan gcig pa daṅ | gru btsas gcis par ro || ’jug ciṅ źes bya ba ni (3)
źon źiṅ ṅo || gyen du ’gro ’am źes bya ba ni rgyun las bzlog phyogs su ’gro ba’o || thur
du ’gro na źes bya ba ni rgyun phyogs su ’gro na’o || thad kar pha rol du ’gro ba ma gtogs
te źes bya ba ni thad kar rol du ’gro ba bźag ste’o || ltuṅ byed do źes bya ni sems can (4)
dmyal ba daṅ | dud ’gro daṅ | yi dgas ṅan soṅ daṅ | ṅan ’gro daṅ | log par ltuṅ ba dag
tu sreg par byed | ’tshod par byed | ltuṅ bar byed pa’o || gźan yaṅ ji srid du ltuṅ bde ma
bśags śiṅ | so sor ma bśags nas dge ba’i chos rnams la sgrib par (5) byed pa ste | des na
ltuṅ byed do źes gsuṅs so || de la ltuṅ bar ji ’gyur źe na | dge sloṅ gis ji tsam cuṅ zad
dge sloṅ ma’i don mthun daṅ lhan cig ’a’athamasa nas gru gcig tu ’gro ’am | thur du ’gro
na rgyaṅ grags phyed phyed du ñes byas su ’gyur (6) la | rgyag grags re rer ltuṅabyeda du
’gyur ro || dge sloṅ gis dge sloṅ ma’i don mthun daṅ lhan cig ’thams nas groṅ nas dgon par
gru gcig tu ’jug ciṅ gyen du ’gro ’am | thur du ’gro na rgyaṅ grags kyis bar du chod pa bdun
po dag gi rgyaṅ grags phyeṅ (7) phyed du ñes byas su ’gyur la | rgyaṅ grags re rer ltuṅ
byed du ’gyur ro || dge sloṅ gis dge sloṅ ma’i don mthun daṅ lhan cig ’thams nas dgon pa
nas groṅ du gru gcig tu ’jug ciṅ gyen du ’gro ’am | thur du ’gro na groṅ rgyaṅ grags kyis
bar du ma chod pa bdun po (101b1) dag gi rgyaṅ grags phyed phyed du ñes byas su ’gyur la
| rgyaṅ grags re rer ltuṅ byed du ’gyur ro || yo ba las bzur ba daṅ | gtib chad pa las bzur
ba daṅ | dpa’ kloṅ las bzur ba daṅ | ru skya chags pa daṅ | gdos pa chag pa daṅ | ru skya
’dzin pa mi ñan pa (2) la ltuṅ med do || ’gram gñis na bar chad brgyad po dag las gaṅ yaṅ
ruṅ ba ñe bar gnas na ltuṅ ba med do || las daṅ po pa daṅ | smyos pa daṅ | sems ’khrugs
pa daṅ | tshor bdag gis ñen pa la ltuṅ ba med do || dge sloṅ ma daṅ lhan cig grur ’jug (3)
pa’i ltuṅ byed de ñi śu bdun pa rdzogs s+ho || ||

