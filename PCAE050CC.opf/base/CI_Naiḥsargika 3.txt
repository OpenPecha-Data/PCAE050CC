[Naiḥsargika 3]saṅs rgyas bcom ldan ’das mñan yod na rgyal byed kyi tshal mgon med zas sbyin
gyi kun dga’ ra ba na bźugs so || de’i tshe na dge sloṅ rnams la gos maṅ ba ñid ’di lta bu
’di byuṅ ste | dge sloṅ gaṅ yaṅ (3) ruṅ bas gos sṅon po źig rñed na des de byed du mi ’jud
par de gaṅ gi tshe ’di daṅ ’dra ba rñed par gyur pa de’i tshe gos byed du gźug go sñam
du re bas de ’jog par byed ciṅ | sṅon po ji lta ba bźin du ser po daṅ | dmar po daṅ | stug
po daṅ | srab mo yaṅ de bźin no || dge sloṅ (4) don ñuṅ du dag ci’i phyir dge sloṅ rnams
gos maṅ ba ñid ’di lta bu ’di byuṅ ste | dge sloṅ gaṅ yaṅ ruṅ bas gos sṅon po źig rñed na
des de byed du mi ’jud par de gaṅ gi tshe ’di daṅ ’dra ba rñed par gyur pa de’i tshe gos byed
du gźug go sñam du re bas de ’jog par byed ciṅ sṅon po ji lta (5) ba bźin du ser po daṅ
| dmar po daṅ | stug po daṅ | srab mo yaṅ de bźin no || źes smod par byed | phyar ka gtoṅ
bar byed | kha zer bar byed pa’i skabs de dge sloṅ rnams kyis bcom ldan ’das la gsol to
|| de nas bcom ldan ’das kyis byuṅ ba ’di daṅ | gleṅ (6) gźi ’di daṅ | skabs ’di la dge sloṅ
gi dge ’dun bsdu ba mdzad do źes bya ba la sogs pa sṅa ma bźin no || saṅs rgyas bcom ldan
’das rnams ni mkhyen bźin du rmed par mdzad pa ste źes bya ba la sogs pa yaṅ sṅa ma bźin
te | saṅs rgyas bcom ldan ’das kyis dge sloṅ (7) rab tu maṅ po dag la rmas pa | dge sloṅ
dag khyed la gos maṅ ba ñid ’di lta bu ’di byuṅ ste | dge sloṅ gaṅ yaṅ ruṅ bas gos sṅon po
źig rñed na des de byed du mi ’jud par de gaṅ gi tshe ’di ’dra ba rñed par gyur pa de’i
tshe gos byed du ’jug go sñam du re bas de ’jog par byed (59a1) ciṅ | sṅon po ji lta bźin
du ser po daṅ | dmar po daṅ | stug po daṅ | srab mo yaṅ de bźin du bden nam | btsun pa mad
do || saṅs rgyas bcom ldan ’das kyis ’dod pa che ba daṅ | chog mi śes pa daṅ | gso dka’ ba
daṅ | dgaṅ dka’ ba (2) rnam par smad par mdzad do || de nas bcom ldan ’das kyis ’dod pa
chuṅ ba’i bsṅags pa brjod ciṅ | chog śes pa daṅ | gso slo ba daṅ | dgaṅ sla ba daṅ | phri
ba daṅ | yo byad bsñuṅs pa daṅ | sbyaṅs pa’i yon tan rnams daṅ | mdzes pa ñid daṅ | drod rig
(3) pa’i bsṅags pa brjod nas dge sloṅ rnams la bka’ stsal pa | dge sloṅ dag de lta bas
na phan yon bcu yaṅ dag par gzigs pas ’dul ba la ñan thos rnams kyi bslab pa’i gźi bca’ bar
bya ste źes bya ba la sogs pa yaṅ sṅa ma bźin no || ṅa’i ñan thos rnams kyis (4) ’dul ba
la bslab pa’i gźi ’di ltar gdon par bya ste | dge sloṅ chos gos zin pas sra brkyaṅ phyuṅ
na dus ma yin pa’i gos śig rñed la ’dod na dge sloṅ des gos de blaṅ bar bya’o || blaṅs nas
gal te laṅs na myur ba kho nar gos su bya ste bcaṅ bar bya’o || gal te mi (5) laṅs la kha
ma laṅs pa kha skoṅ pa’i gos la re ba yod na dge sloṅ des gos de zla ba gcig gi mthar gźag
par bya’o || de las ’das par ’jog na spaṅ ba’i ltuṅ byed do || dge sloṅ źes bya ba ni chos
’di pa’o || chos gos zin pas sra brkyaṅ phyuṅ na źes bya ba ni chos gos zin la (6) sra
brkyaṅ ma phyuṅ ba yaṅ yod | chos gos ma zin la sra brkyaṅ phyuṅ ba yaṅ yod | chos gos zin
ciṅ sra brkyaṅ phyuṅ ba yaṅ yod | chos gos ma zin ciṅ sra brkyaṅ ma phyuṅ ba yaṅ yod de |
mu bźir bcad pa sṅa ma bźin no || dus ma yin pa’i gos śig ces bya ba la dge sloṅ gis (7)
gos kyi dus ni gaṅ yin | dus ma yin pa ni gaṅ yin źe na | sra brkyaṅ btiṅ ba’i gnas na ni
ston zla ’briṅ po ña nas dpyid zla ra ba ña’i par gyi zla ba de dag ni gos kyi dus yin la
| de phan cad ni dus ma yin no || sra brkyaṅ ma btiṅ ba’i gnas na ni thams cad dus ma yin
no || rñed (59b1) la źes bya ba ni gźan las so || ’dod na źes bya ba ni gal te don du gñer
na’o || dge sloṅ des gos de blaṅ bar bya’o źes bya ba ni bdag gir bya’o || gal te laṅs na
źes bya ba ni gal te chog na’o || myur ba kho nar gos su byas te bcaṅ bar bya’o źes bya ba
ni mi bsgyaṅ (2) ba kho nar byin gyis brlab tu ruṅ bar byas te’o || kham laṅs pa kha skoṅ
ba’o źes bya ba ni snam sbyar ram | bla gos sam | mthaṅ gos kha ma laṅs pa kha skoṅ ba’i’o
|| gos la re ba yod na źes bya ba ni dge sloṅ la mas bdag la gos sbyin pa’i re ba’am |
pha’am | phu nu’am | (3) sriṅ mo’am | slob dpon nam | mkhan pos bdag la gos sbyin pa’i re
ba’am | lo lṅa’i dus ston gyi tshe’am | lo drug gi dus ston gyi tshe’am | gtsug phud ’dreg
pa’i dus ston gyi tshe’am | gnas khaṅ gi dus ston gyi tshe’am | dus ston chen po’i tshe rñed
du re ba yod na’o || (4) dge sloṅ des gos de zla ba gcig gi mthar gźag par bya’o źes bya
ba ni zla ba gcig gi mtha’ tshun chad du’o || de las ’das par ’jog na źes bya ba ni de
las thal bar ro || spaṅ ba’i ltuṅ byed do źes bya ba ni dṅos po de spaṅs nas ltuṅ byed kyi
ltuṅ ba bśags par bya ba ste | (5) des na spaṅ ba’i ltuṅ byed do źes gsuṅs so || de la ltuṅ
bar ji ltar ’gyur źe na || ||

bar sdom la |dogs bcas dogs pa med pa daṅ ||ñams gyur grub par ma gyur daṅ ||rgyun chad gos
lṅa gos gñis daṅ ||sbyar ba daṅ ni tshad rnams so ||

dge sloṅ (6) gis tshes la gos sṅon po źig rñed nas des de byed du mi ’jud par de gaṅ gi tshe
’di daṅ ’dra ba rñed par gyur pa de’i tshe gos byed du gźug go sñam du re bas de ’jog par
byed ciṅ des tshes de ñid la gos sṅon po dogs pa daṅ bcas pa gźan źig rñed par gyur na |
dge sloṅ des (7) gos de ñi ma bcu po de ñid kyi naṅ du byin gyis brlab par bya ba’am | gtaṅ
bar bya ba’am | ruṅ bar bya ba’am | gźan la sbyin par bya’o || byin gyis rlob par mi byed
dam | gtoṅ bar mi byed dam | ruṅ bar mi byed dam | gźan la sbyin par mi byed na ñi ma bcu
(60a1) gcig pa’i skya reṅs śar na spaṅ ba’i ltuṅ byed du ’gyur ro || tshes la ma rñed kyaṅ
tshes gñis sam | tshes gsum mam | tshes bcu tshun cad kyis gos sṅon po źig rñed na | dge
sloṅ des gos de źag bcu po de ñid kyi naṅ du byin gyis brlab par bya ba’am | (2) gtaṅ bar
bya ba’am | ruṅ bar bya ba’am | gźan la sbyin par bya’o || byin gyis rlob par mi byed dam
| gtoṅ bar mi byed dam | ruṅ bar mi byed dam | gźan la sbyin par mi byed na ñi ma bcu gcig
pa’i skya reṅs śar na spaṅ ba’i ltuṅ byed du ’gyur ro || gos de bcu la (3) ma R+ñeda kyaṅ
ñi ma bcu dgu tshun cad kyis rñed na | dge sloṅ des gos de ñi ma ñi śu po de ñid kyi naṅ
du byin gyis brlab par bya ba’am | gtaṅ bar bya ba’am | ruṅ bar bya ba’am | gźan la sbyin
par bya’o || byin gyis rlob par mi byed dam | gtoṅ bar mi byed dam | ruṅ (4) bar mi byed
dam | gźan la sbyin par mi byed na | ñi ma ñi śu pa’i skya reṅs śar na spaṅ ba’i ltuṅ byed
du ’gyur ro || ñi ma ñi śu pa la ma rñed kyaṅ ñi ma ñi śu rtsa dgu tshun cad kyis rñed na
dge sloṅ des gos de zla ba de ñid kyi naṅ du byin gyis brlab par bya ba’am | gtaṅ bar bya
(5) ba’am | ruṅ bar bya ba’am | gźan la sbyin par bya’o || byin gyis rlob bar mi byed dam
| gtoṅ bar mi byed dam | ruṅ bar mi byed dam | gźan la sbyin par mi byed na | ñi ma sum
bcu gcig pa’i skya reṅs śar na spaṅ ba’i ltuṅ byed du ’gyur ro || gos sṅon po rñed pa ji (6)
lta ba bźin du ser po daṅ | dmar po daṅ | stug po daṅ | srab mo yaṅ de bźin no || dge sloṅ
gis tshes la gos sṅon po źig rñed nas des de byed du mi ’jud par de gaṅ gi tshe ’di daṅ
’dra ba rñed par gyur pa de’i tshe gos byed du gźug go sñam du re ba med pas de ’jog par
byed (7) ciṅ ṅes tshes de ñid la gos sṅon po dogs pa med pa gźan źig rñed par gyur na | dge
sloṅ des gos de ñi ma bcu po de ñid kyi naṅ du byin gyis brlab par bya ba’am | gtaṅ bar
bya ba’am | ruṅ bar bya ba’am | gźan la sbyin par bya’o || byin gyis rlob par mi byed dam
| gtoṅ (60b1) bar mi byed dam | ruṅ bar mi byed dam | gźan la sbyin par mi byed na ñi ma
bcu gcig pa’i skya reṅs śar na spaṅ ba’i ltuṅ byed du ’gyur ro || tshes la ma rñed kyaṅ tshes
gñis sam | tshes bcu tshun cad dam | ñi ma bcu dag tshun cad dam | ñe ma ñi śu rtsa dgu
tshun cad (2) kyis gos sṅon po źig rñed na | dge sloṅ des gos de zla ba de ñid kyi naṅ du
byin gyis brlab par bya ba’am | gtaṅ bar bya ba’am | ruṅ bar bya ba’am | gźan la sbyin par
bya’o || byin gyis rlob par mi byed dam | gtoṅ bar mi byed dam | ruṅ bar mi byed dam |
gźan la (3) sbyin par mi byed na ñi ma sum bcu gcig gi skya reṅs śar na spaṅ ba’i ltuṅ byed
du ’gyur ro || gos sṅon po rñed pa ji lta ba bźin du ser po daṅ | dmar po daṅ | stug po
daṅ | srab mo yaṅ de bźin no || dge sloṅ gis tshes la gos sṅon po źig rñed nas des de byed
du mi (4) ’jud par de gos la re ba yod pa de ’jog par byed ciṅ de’i gos la re ba gaṅ yin
pa de ñams par gyur | ’gyaṅs par gyur | ñam chuṅ bar gyur ciṅ | des tshes de ñid la gos sṅon
po gźan źig rñed par gyur na | dge sloṅ des gos de ñi ma bcu po de ñid kyi naṅ du byin
gyis (5) brlab par bya ba’am | gtaṅ bar bya ba’am | ruṅ bar bya ba’am | gźan la sbyin par
bya’o || byin gyis rlob par mi byed dam | gtoṅ bar mi byed dam | ruṅ bar mi byed dam | gźan
la sbyin par mi byed na ñi ma bcu gcig pa’i skya reṅs śar na spaṅ ba’i ltuṅ byed du ’gyur
(6) ro || tshes la ma rñed kyaṅ tshes gñis sam | tshes bcu tshun cad dam | tshes bcu la
ma rñed kyaṅ ñi ma ñi śu rtsa dgu tshun cad kyi gos sṅon po źig rñed na dge sloṅ des gos de
zla ba de ñid kyi naṅ du byin gyis brlab par bya ba’am | gtaṅ bar bya ba’am | ruṅ bar bya
ba’am | gźan (7) la sbyin par bya’o || byin gyis rlob par mi byed dam | gtoṅ bar mi byed
dam | ruṅ bar mi byed dam | gźan la sbyin par mi byed na ñi ma sum bcu gcig pa’i skya reṅs
śar na spaṅ ba’i ltuṅ byed du ’gyur ro || gos sṅon po rñed pa ji lta ba bźin du ser po daṅ
| (61a1) dmar po daṅ | stug po daṅ | srab mo yaṅ de bźin no || dge sloṅ gis chos la gos
sṅon po źig rñed nas des de byed du mi ’jug par de re bas de ’jog par byed ciṅ de’i gos la
re ba gaṅ yin pa de grub par ma gyur | rgyun chad par ma gyur par des tshes (2) de ñid la
gos sṅon po gźan źig rñed par gyur na | dge sloṅ des gos de ñi ma bcu po de ñid kyi naṅ
du byin gyis brlab par bya ba’am | gtad par bya ba’am | ruṅ bar bya ba’am | gźan la sbyin
par bya’o || byin gyis rlob par mi byed dam | gtoṅ bar mi byed dam | ruṅ bar (3) mi byed dam
| gźan la sbyin par mi byed na ñi ma bcu gcig pa’i skya reṅs śar na spaṅ ba’i ltuṅ byed
du ’gyur ro || tshes la ma rñed kyaṅ chos gñis sam | ñi ma ñi śu rtsa dgu tshun chad kyis
rñed na dge sloṅ des gos de zla ba de ñid kyi naṅ du byin gyis brlab par bya ba’am | gtaṅ
(4) bar bya ba’am | ruṅ bar bya ba’am | gźan la sbyin par bya’o || byin gyis rlob par mi
byed dam | gtoṅ bar mi byed dam | ruṅ bar mi byed dam | gźan la sbyin par mi byed na ñi ma
sum bcu gcig pa’i skya reṅs śar na spaṅ ba’i ltuṅ byed du ’gyur ro || gos sṅon po rñed (5)
pa ji lta ba bźin du ser po daṅ | dmar po daṅ | stug po daṅ | srab mo yaṅ de bźin no ||
dge sloṅ gis chos la gos sṅon po źig rñed nas des de byed du mi ’jud par de re bas de ’jog
par byed ciṅ de’i gos la re ba gaṅ yin pa de thams cad kyi thams cad du rgyun chad par gyur
(6) na dge sloṅ des gos de ñi ma bcu po de ñid kyi naṅ du byin gyis brlab par bya ba’am
| gtaṅ bar bya ba’am | ruṅ bar bya ba’am | gźan la sbyin par bya’o || byin gyis rlob par
mi byed dam | gtoṅ bar mi byed dam | ruṅ bar mi byed dam | gźan la sbyin par mi byed na |
(7) ñi ma bcu gcig pa’i skya reṅs śar na spaṅ ba’i ltuṅ byed du ’gyur ro || tshes lam rñed
kyaṅ tshes gñis sam | ñi ma ñi śu rtsa dgu tshun chad kyis rñed nas des de byed du mi ’jud
par de re bas de ’jog par byed ciṅ de’i gos la re ba gaṅ yin pa de thams cad kyi thams cad
du (61b1) rgyun chad par gyur na dge sloṅ des gos de ñi ma bcu po de ñid kyi naṅ du byin
gyis brlab par bya ba’am | gtaṅ bar bya ba’am | ruṅ bar bya ba’am | gźan la sbyin par bya’o
|| byin gyis rlob par mi byed dam | gtoṅ bar mi byed dam | ruṅ bar mi byed dam | gźan
la sbyin (2) par mi byed na ñi ma bcu gcig pa’i skya reṅs śar na spaṅ ba’i ltuṅ byed du ’gyur
ro || gos sṅon po ji lta ba bźin du ser po daṅ | dmar po daṅ | stug po daṅ | srab mo yaṅ
de bźin no || saṅs rgyas bcom ldan ’das la tshe daṅ ldan pa ñe ba ’khor gyis źus pa | btsun
pa (3) gos dag du mchis | ñe ba ’khor lta ste | gos bdag po yod pa daṅ | gos bdag po
med pa daṅ | gos por blaṅs daṅ | gos dur khrod pa daṅ | gos phyag dar khrod pa ñid ni lṅa
pa’o || de la gos bdag po yod pa gaṅ źe na | gaṅ la bdag po skyes pa’am | bud (4) med dam
| ma niṅ yod pa de ni gos bdag po yod pa źes bya’o || gos bdag po med pa gaṅ źe na | gaṅ la
bdag po skyes pa’am | bud med dam | ma niṅ med pa de ni gos bdag po med pa źes bya’o ||
gos bor blaṅs gaṅ źe na | ’di lta ste | ñe du dag gis (5) ñe du ñams pa daṅ | śi ba daṅ |
dus la bab par rig nas de’i rgyab nas gos kyis bkab ste dur khrod du khyer nas de dag gis
gos de yaṅ phyir khyer te ’oṅs nas dge ’dun la ’bul ba de ni gos bor blaṅs źes bya’o || gos
ṅur khrod pa gaṅ źe na | yoṅs su (6) ’dzin pa med pa’i dur khrod nas blaṅs pa gaṅ yin pa
de ni gos dur khrod pa źes bya’o || gos phyag dar khrod pa gaṅ źe na | phyag dar khrod pa
rnam pa lṅa ste | lam po che’i gos daṅ | dgon par bor ba daṅ | chu ’gram pa daṅ | sril zan
daṅ | ral rul ñid ni (7) lṅa pa yin te | ral rul źes bya ba ni ha caṅ zegs pa gaṅ yin pa’o
|| gźan yaṅ phyag dar khrod pa rnam pa lṅa ste | mes tshig pa daṅ | chus khyer ba daṅ |
byi bas zos pa daṅ | be’us zos pa daṅ | ma ma’i gos ñid ni lṅa pa yin no || gźan yaṅ gos
gñis te (62a1) sar pa daṅ dus tshigs su spyad pa’o || gos sar pa gaṅ źe na | tha ga pas gsar
du btags pa dus tshigs gsum po dag las dus tshigs gaṅ yaṅ ruṅ ba’i dus tshigs sum spyad
pa gaṅ yin pa de ni gos sar pa źes bya’o || gos dus tshigs (2) su spyad pa gaṅ źe na | dus
tshigs gsum po dag las dus tshigs gaṅ yaṅ ruṅ ba’i dus tshigs su spyad pa gaṅ yin pa ste
| dus tshigs źes bya ba ni zla ba bźi ste | de ni gos dus tshigs su spyad pa źes bya’o ||
dge sloṅ gis gos sar pa rñed na gal te dge sloṅ (3) des bcag pa daṅ | gdiṅ ba daṅ | dra ba
daṅ | btsem pa daṅ | kha bsgyur bar nus na dge sloṅ des gos de las snam sbyar ni ñi rim
du bya | gdiṅ ba yaṅ ñi rim du bya | bla gos ni cig rkyaṅ du bya | mthaṅ gos kyaṅ cig rkyaṅ
du bya’o || dge sloṅ gis snam sbyar ñi (4) rim la rim pa gsum pa glon par byed na de glon
par byed pa na ñes byas su ’gyur la | źag bcu ’das na spaṅ ba’i ltuṅ byed du ’gyur ro ||
dge sloṅ gis snam sbyar ñi rim las gźan du glan no sñam pas rim pa ’bogs par byed na de ’bogs
pa na ñes byas su ’gyur la | (5) ñi ma bcu ’das na spaṅ ba’i ltuṅ byed du ’gyur ro ||
dge sloṅ gis snam sbyar ñi rim las bkrus śiṅ khab sgyur te ’di ñid la glan no sñam pas rim
pa ’bogs par byed na de ’bogs par byed na de ’bogs pa na ltuṅ ba med la | ñi ma bcu ’das
na spaṅ pa’i ltuṅ byed du ’gyur ro || snam sbyar la ji lta (6) ba bźin du gdiṅ ba la yaṅ
de bźin no || dge sloṅ gis bla gos cig brkyaṅ la rim pa glon par byed na de glon pa na ñes
byas su ’gyur la | ñi ma bcu ’das na spaṅ ba’i ltuṅ byed du ’gyur ro || bla gos la ji lta
ba bźin du mthaṅ gos la yaṅ de bźin no || dge sloṅ gis (7) gos dus tshigs su spyad pa źig
rñed la gal te dge sloṅ des bcag pa daṅ | gdiṅ ba daṅ | dra ba daṅ | bcom pa daṅ | kha bsgyur
bar nus na dge sloṅ des gos de las snam sbyar ni bźi rim du bya | gdiṅ ba yaṅ bźi rim
du bya | bla gos ni ñi rim du bya | mthaṅ (62b1) gos kyaṅ ñi rim du bya’o || dge sloṅ gis
snam sbyar bźi rim la rim pa lṅa pa glon par byed na de glon pa na ñes byas su ’gyur la |
ñi ma bcu ’das na spaṅ ba’i ltuṅ byed du ’gyur ro || dge sloṅ gis snam sbyar bźi rim las
gźan du glan no sñam pas rim pa ’bogs par (2) byed na de ’bogs pa na ñes byas su ’gyur la
| ñi ma bcu ’das na spaṅ ba’i ltuṅ byed du ’gyur ro || dge sloṅ gis snam sbyar bźi rim las
bkrus śiṅ kha bsgyur te ’di ñid du glan par bya’o sñam pas rim pa ’bogs par byed na de ’bogs
pa na ltuṅ ba med la | ñi ma (3) bcu ’das na spaṅ ba’i ltuṅ byed du ’gyur ro || snam sbyar
la ji lta ba de bźin du gdiṅ ba la yaṅ de bźin du brjod par bya’o || dge sloṅ gis bla
gos ñi rim la rim pa gsum pa glon par byed na de glon pa na ñes byas su ’gyur la | ñi ma
bcu ’das na spaṅ ba’i ltuṅ byed du ’gyur (4) ro || dge sloṅ gis bla gos ñi rim las gźan du
glan no sñam pas rim pa ’bogs par byed na da ’bogs pa na ñes byas su ’gyur la | ñi ma bcu
’das na spaṅ ba’i ltuṅ byed du ’gyur ro || dge sloṅ gis bla gos ñi rim las ’di ñid bkrus
śiṅ kha bsgyur te ’di ñid du glan no sñam (5) pas rim pa ’bogs par byed na de ’bogs pa na
ltuṅ ba med la | ñi ma bcu ’das na spaṅ ba’i ltuṅ byed du ’gyur ro || bla gos la ji lta ba
bźin du mthaṅ gos la yaṅ de bźin no || phyag dar khrod la ni ji tsam ’dod pa glan par bya’o
|| saṅs rgyas bcom ldan ’das (6) la tshe daṅ ldan pa ñe ba ’khor gyis źus pa | btsun pa
snam sbyar dag gi snam phran du lags | ñe ba ’khor dgu ste | snam phran dgu pa daṅ | snam
phran bcu gcig pa daṅ | snam phran bcu gsum pa daṅ | snam phran bcwa lṅa pa daṅ | snam phran
bcu bdun pa daṅ | snam (7) phran bcu dgu pa daṅ | snam phran ñi śu gcig pa daṅ | snam
phran ñi śu gsum pa daṅ | snam phran ñi śu lṅa pa’o || ñe ba ’khor de la snam phran dgu pa
ni gsum sbyar gsum mo || snam phran bcu gcig pa ni gsum sbyar gsum daṅ snam phran gñis so
|| snam phran (63a1) bcu gsum pa ni gsum sbyar bźi daṅ snam phran gcig go || snam phran bcwa
lṅa pa ni gsum sbyar lṅa’o || snam phran bcu bdun pa ni gsum sbyar lṅa daṅ snam phran
gñis so || snam phran bcu dgu pa ni gsum sbyar drug daṅ snam phran gcig go || snam phran ñi
(2) śu gcig pa ni gsum sbyar bdun no || snam phran ñi śu gsum pa ni gsum sbyar bdun daṅ
snam phran gñis so || snam phran ñi śu lṅa pa ni gsum sbyar brgyad daṅ snam phran gcig go
|| ñe ba ’khor de la snam sbyar snam phran dgu pa gaṅ yin pa daṅ | snam phran bcu gcig pa
(3) gaṅ yin pa daṅ | snam phran bcu gsum pa gaṅ yin pa de gsum ni glegs bu phyed daṅ gsum
par byas te bcaṅ bar bya’o || snam sbyar snam phran bcwa lṅa pa gaṅ yin pa daṅ | snam phran
bcu bdun pa gaṅ yin pa daṅ | snam phran bcu dgu pa gaṅ yin pa de gsum ni glegs bu (4) phyed
daṅ bźi par byas te bcaṅ bar bya’o || snam sbyar snam phran ñi śu gcig pa gaṅ yin pa daṅ
| snam phran ñi śu gsum pa gaṅ yin pa daṅ | snam phran ñi śu lṅa pa gaṅ yin pa de gsum
ni glegs bu phyed daṅ lṅa par byas te bcaṅ bar bya’o || ñe ba ’khor de yan cad ni tshem (5)
bru’o || btsun pa snam sbyar gyi tshad ji tsam lags | ñe ba ’khor gsum ste | snam sbyar
chen po daṅ | ’briṅ daṅ | chuṅ ṅur rig par bya’o || de la chen po ni khru gsum daṅ lṅa’o ||
chuṅ ṅu ni khru phyed daṅ gsum ṅaṅ phyed daṅ lṅa’o || ’briṅ gi ni de gñis kyi bar ma’o ||
(6) snam sbyar ji lta ba bźin du bla gos daṅ | mthaṅ gos kyaṅ de bźin no || gźan yaṅ mthaṅ
gos rnam pa gñis te | khru do daṅ lṅa pa daṅ | khru do daṅ bźi pa’o || mthaṅ gos tha ma
ni ’khor gsum khebs pa gaṅ yin pa’o || spaṅ ba rnams kyi gos tha ma ni khru gaṅ kho ra (7)
khor yug go || dge sloṅ gi gos spaṅ bar gyur na de ma spaṅs śiṅ bral bar ma byas la ltuṅ
ba ma bśags par gźan źig rñed na de yaṅ sṅa ma’i rgyud kyis spaṅ bar ’gyur ro || dge sloṅ
gi gos spaṅ bar gyur na de spaṅs śiṅ bral bar ma byas la ltuṅ bam bśags par gźan (63b1) źig
rñed na de yaṅ sṅa ma’i rgyud kyis spaṅ bar ’gyur ro || dge sloṅ gi gos spaṅ bar gyur na
de spaṅs śiṅ bral bar byas la ltuṅ ba ma bśags par gźan źig rñed na de yaṅ sṅa ma’i rgyud
kyis spaṅ bar ’gyur ro || dge sloṅ gi gos spaṅ bar gyur na de spaṅs śiṅ bral bar (2) byas
la ltuṅ ba bśags nas gźan źig rñed na de la ltuṅ ba med do || de bźin du ji tsam du dge
sloṅ gi spaṅ ba’i dṅos po de ñid kyis ma bśags śiṅ | so sor ma bśags par lhuṅ bzed dam | chos
gos sam | dra ba’am | phor bu’am | ska rags sam | (3) dge sbyoṅ gi ’tsho ba’i yo byad
gaṅ yaṅ ruṅ ba gźan ñe bar ’jog par byed na de yaṅ sṅa ma’i rgyud kyis spaṅ bar ’gyur ro ||
las daṅ po pa daṅ | smyos pa daṅ | sems ’khrugs pa daṅ | tshor ba dag gis ñen pa la ltuṅ
ba med do || ’jog pa’i spaṅ ba ste gsum pa rdzogs (4) s+ho || ||

