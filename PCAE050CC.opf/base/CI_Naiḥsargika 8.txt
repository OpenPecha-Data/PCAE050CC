[Naiḥsargika 8]saṅs rgyas bcom ldan ’das mñan yod na rgyal byed kyi tshal mgon med zas sbyin
gyi kun dga’ ra ba na bźugs so || mñan yod na khyim bdag cig ’dug pa des rigs mñam pa las
chuṅ ma blaṅs te | de (112a1) daṅ lhan cig rtse bar byed | dga’ bar byed | dga’ mgur spyod
par byed do || khyim bdag de gźan gyi chuṅ ma la chags par gyur nas de la chuṅ mas rje’i
sras de ltar ma mdzad cig ces phyir bzlog na ji tsam du de phyir bzlog kyaṅ phyir ma log
pa de tsam du de’i (2) chuṅ ma de yaṅ skyes pa gźan dag daṅ lhan cig ’khrul pa rtsom par byed
do || khyim bdag de yaṅ bud med gźan dag la sbyin par byed la | chuṅ ma de yaṅ skyes pa
gźan dag la sbyin par byed pas de ltar khyim de gñis ka nas rgud par gyur nas de gñis la
bu mo mṅag gźug ma (3) źig yod nas khyim bdag des bu mo de la ’dis khyim rgud par byas so
źes khu tshur daṅ thal lcag dag gis rdeg par byed do || bu mo des smras pa | bdag gis khyim
rgud par gyur pa ’di ci las gyur pa ’tshal mod kyi | ’on kyaṅ bdag gis ji ltar rje dag
la bsṅags pa ma (4) lags pa brjod par bgyir ruṅ | ñe daga’asa de tshor nas khyim bdag de daṅ
khyim bdag gi chuṅ ma de’i gan du soṅ ste | ci nas kyaṅ de gñis skyabs su ’gro ba daṅ bslab
pa’i gźi dag la gnas par ’gyur ba de lta de ltar tshul khrims kyi bsṅags pa brjod ciṅ
tshul khrims (5) ’chal pa’i bsṅags pa ma yin pa brjod nas | des de gñis skyabs su ’gro ba
daṅ bslab pa’i gźi dag la gnas par byas so || khyim bdag de gtum pa | brtun ṅas pa | drag
śul che ba yin pas yaṅ bu mo de la brdeg par brtsams pa daṅ | chuṅ mas de la smras pa | (6)
rje’i sras gaṅ gi tshe bdag cag las daṅ las kyi rnam par smin pa mi mkhyen pa de’i tshe
go rdeg par mdzad mod | da bdag cag dge ba’i bśes gñen ’phags pa ñe dga’ la brten nas las
daṅ las kyi rnam par smin pa mkhyen pas ’di ltar ’jig rten ni raṅ gi las kyi ’bras (7) bu
la spyod pa lags pas su źig su’i bran lags | bu mo ’di la rdeg par ma mdzad cig | bzaṅ mo
khyod zer ba ma ñes so || bu mo tshur śog | khrus gyis la śog śig | bu mo de khrus byas te
’oṅs pa daṅ des de la gos phrugs gcig bskon nas smras pa | bu mo (112b1) dga’ źiṅ las byos
śig | bu mo des bsams pa | khyim bdag khyo śug ’di sṅon gtum pa | brtun ṅas pa | drag śul
che ba yin te | yaṅ daṅ yaṅ du bdag la khu tshur daṅ | thal lcag dag gis rdeg par byed
ciṅ | zas daṅ gos ṅan pa dag sbyin par byed (2) na | da ’di bdag gi pha ma daṅ ’dra bar gyur
to sñam nas | yaṅ bsams pa | gaṅ tshun chad nas ’phags pa ñe dga’ khyim du ’jug par brtsams
pa de tshun chad nas khyim bdag ’di pha ma daṅ ’dra bar gyur pas bdag gis ’phags pa ñe
dga’ la ci źig gi dga’ bar bya sñam (3) nas | des bsams pa | gal te bdag gis ’di la cuṅ
źig brkus te dbul du ni khyim bdag ’dis bdag brdeg btsog maṅ po byas te sṅon gyi gnas su bźag
par ’gyur ro sñam nas de sdoṅ ciṅ ’dug go || khyim bdag gi chuṅ ma des khyim bdag de la
smras pa | rje’i (4) sras mkhyen par mdzod cig | ’phags pa ñe dga’ ni bdag cag gi dge ba’i
bśes gñen lags te | ’phags pa ñe daga’asa bdag cag las dri ma can daṅ phral nas skyabs
su ’gro ba daṅ bslab pa’i gźi dag la bkod de | yaṅ daṅ yaṅ du bdag cag la chos (5) kyis sdud
par byed pas bdag cag gis kyaṅ de la zaṅ ziṅ cuṅ zad kyis bsdu bar bgyi’o || bzaṅ mo de
bźin bya’o || ci źig bgyi | de la ras yug chen cig dbul bar bya’o || bu mo des de thos nas
bsams pa | bdag gis ’phags pa ñe dga’ la dga’ ba (6) de sbran par bya’o sñam mo || ñe dga’
yaṅ sṅa dro śam thabs bgos lhuṅ bzed daṅ chos gos thogs te mñan yod du bsod sñoms la źugs
te mthar gyis bsod sñoms la rgyu ba na khyim der źugs pa daṅ | bu mo des khyim legs par
byugs śiṅ phyag dar bor nas des ñe (7) dga’ mthoṅ ba daṅ rkaṅ pa gñis la phyag ’tshal te
smras pa | bdag gis ’phags pa ñe dga’ la dgyes pa sbran par bgyi’o || khyim bdag ’di khyod
la ras yug chen ’bul bar ’gyur ro || ñe daga’asa bsams pa | sa’i steṅ na ’dod pa’i bdag ñid
can gaṅ ji sñed (113a1) pa de dag daṅ bdag mñam par deṅ bu mo ’dis kyaṅ ’phrigs so sñam
nas des gśe ste smras pa | bu mo gal te bden par gyur na ni ṅas khyod la gśe ba dag la chugs
ma bya’o || ji ste brdzun par gyur na ni brdeg btsog maṅ po byed du bcug ste sṅon gyi
(2) gnas ji lta bar gźag par bya’o || ’phags pa spyo ba maṅ du mdzad na bźud cig daṅ khyod
ñid kyis mkhyen par ’gyur ro || de bźud nas stan bśams pa ñid la ’dug pa daṅ | khyim bdag
de chuṅ ma daṅ bcas pas rkaṅ pa la phyag ’tshal te stan ches dma’ ba blaṅs (3) nas chos mñan
pa’i phyir mdun du ’dug go || ñe daga’asa smras pa | khyim bdag kho bo la bskon par bya
ba’i ras yug chen gaṅ yin pa de blta’o || de gñis kyis phan tshun gdoṅ du blta bar brtsams
te ’di skad ces smras so || ’phags pa bdag cag gis gsaṅ ste smras pa (4) de ’phags pa la
sus bgyis | ci ’phags pas gźan gyi sems kyaṅ mkhyen nam | ñe daga’asa smras pa | kho bo
lhuṅ bzed du zos śiṅ so lhags pa daṅ | skra dkar por gyur pa yin na kho bo la de tsam yaṅ
mi srid dam | khyim bdag des ras yug chen de (5) blaṅs te ñe dga’ la phul ba daṅ | ñe daga’asa
ras yug chen de mthoṅ nas lag pa gñis ’dril bar byed | bźin skyur bar byed do || khyim
bdag gis smras pa | ’phags pa ci’i slad du phyag gñis ’dril bar mdzad | źal sgyur bar mdzad
| ñe daga’asa smras (6) pa | khyim bdag ’di ni khyod la yoṅs su btaṅ ba las byuṅ ba’i
bsod nams ni yod na yoṅs su loṅs spyad pa las byuṅ ba’i bsod nams ni med de | ras yug chen
’di ni mchil lham phyi ba’am | skar khuṅ glan par ruṅ ste | ’di ni chos gos kyi gdoṅ la yoṅs
su (7) zad pa daṅ mthar thug par ’gyur ro || ’o na ji ltar bgyi | ras yug chen bzaṅ po
gźan byin cig | ras yug chen gźan ma mchis so || tshoṅ dus nas ños te byin cig rin ma mchis
so || dus thob la byin cig | khyim bdag des chuṅ ma’i gdoṅ du blta bar brtsams (113b1)
pa daṅ | chuṅ mas smras pa | rje’i sras bdag cag la ’phags pa ñe daga’asa phan btags kyis
ras yug chen ’jol la de la phul cig | khyim bdag de ñe dga’ daṅ lhan cig sraṅ du soṅ nas |
tshoṅ khaṅ du phyin pa daṅ | ñe daga’asa bsams pa | tshoṅ pa ’dir rgyal bskyed (2) par bya
ste | des na ras yug chen bzaṅ po ster bar ’gyur ro sñam nas ñe daga’asa khyim bdag la smras
pa | khyim bdag tshoṅ pa ’di ni gcam bu źig yin pas ’di la ras yug chen bzaṅ po med kyis
gźan du ’doṅ ṅo || tshoṅ pa des de thos nas des chen po la ’os pa’i (3) ras yug tshen
bstan te smras pa | ’phags pa ras yug chen la gzigs | ras yug chen ’di ni bzaṅ na ’di rin
ji tsam ’di daṅ ’di tsam mo || khyim bdag ’di ’jal lo || khyim bdag ’jal lam ’jal lo || dus
ji tsam na | dus ’di tsam na’o || tshoṅ pa (4) des khyim bdag de la ras yug chen de byin
nas khyim bdag des ñe dga’ la phul ba daṅ | ñe daga’asa khyim bdag a rog gya źes smras nas
| khyod sbyin pa ’dis sems kyi rgyan daṅ | sems kyi yo byad daṅ | rnal ’byor gyi tshogs
daṅ | don gyi mchog thob pa daṅ | lha (5) daṅ mi rnams kyi gos dag thob par gyur cig ces smras
te soṅ ṅo || khyim bdag de loṅs spyod srabs nas | des rin de dus de tsam gyis ’bul bar
ma nus nas | tshoṅ pa des khyim bdag de ñi ma la btags pa daṅ de chuṅ bo grogs dag gis mthoṅ
nas smras pa | ci khyod (6) źun mar ’thuṅs sam | ’on te rims kyis btab | bu lon pas bzuṅ
ste ’dug go || khyod kyi phas kyaṅ bu lon pa yod par ma byas | mes po dag gis kyaṅ ma
byas na bu lon pa ga las byuṅ | des smras pa | gaṅ dag śākya ’i bu’i dge sbyoṅ dag la dad
par byed pa de (7) dag ’di ltar ’gyur te | ’di ltar gaṅ byin pa de mi len par lhag par sloṅ
bar byed do źes zer ba’i skabs de dge sloṅ rnams kyis bcom ldan ’das la gsol to || de nas
bcom ldan ’das kyis byuṅ ba ’di daṅ | gleṅ gźi ’di daṅ | skabs ’di la dge sloṅ gi dge ’dun
(114a1) bsdu ba mdzad do źes bya ba la sogs pa sṅa ma bźin no || saṅs rgyas bcom ldan ’das
rnams ni mkhyen bźin du rmed par mdzad pa ste źes bya ba la sogs pa yaṅ sṅa ma bźin te
| saṅs rgyas bcom ldan ’das kyis ñe dga’ la rmas pa | ñe dga’ khyod (2) gaṅ byin pas mi mgu
źiṅ lhag pa sloṅ ba bden nam | btsun pa mad do || saṅs rgyas bcom ldan ’das kyis dge sbyoṅ
gi tshul ma yin pa rjes su mthun pa ma yin pa | ruṅ ba ma yin pa | tshul daṅ mthun pa
ma yin pa de ni rab tu byuṅ bas bya ba ma yin no źes rnam par smad pa (3) mdzad do || de nas
bcom ldan ’das kyis rnam graṅs du mas rnam par smad nas dge sloṅ rnams la bka’ stsal pa
| dge sloṅ dag de lta bas na phan yon bcu yaṅ dag par gzigs pas ’dul ba la ñan thos rnams
kyi bslab pa’i gźi bca’ bar bya ste źes bya ba la sogs pa sṅa ma bźin (4) no || ṅa’i ñan
thos rnams kyis ’dul ba la bslab pa’i gźi ’di ltar gdon par bya ste | dge sloṅ gi phyir khyim
bdag gam khyim bdag gi chuṅ ma ñe du ma yin pas gos kyi rin dag spags nas bdag gi gos
kyi rin ’di dag gis gos ’di daṅ ’di lta bu źig ños la (5) dge sloṅ miṅ ’di źes bya ba ’oṅs
pa daṅ de la gos ruṅ ba dus su bskon no sñam pa las | de na gal te dge sloṅ de la sṅar ma
bstabs par rnam par rtog pa ’ga’ źig byuṅ ste | bzaṅ po ’dod pa’i phyir khyim bdag gam |
khyim bdag gi chuṅ ma ñe du ma yin pa de’i gan du (6) soṅ nas ’di skad ces tshe daṅ ldan pas
bdag gi phyir gos kyi rin gaṅ dag spags pa’i gos kyi rin de dag gis tshe daṅ ldan pa gos
’di daṅ ’di lta bu źig ños la bdag la gos ruṅ ba dus su legs par bskon cig ces smras te
gos drub na spaṅ ba’i ltuṅ byed do || dge sloṅ (7) gi phyir źes bya ba ni śākya ’i bu ñe dga’
’am | gźan yaṅ de lta bu gaṅ yin pa’o || khyim bdag gam źes bya ba ni skyes pa’o || khyim
bdag gi chuṅ ma źes bya ba ni bud med do || ñe du ma yin pas źes bya ba ni phyi mo daṅ
| mes po daṅ | phrugs kyi bdun pa tshun chad ni (114b1) ñe du yin la | de phan chad ni ñe
du ma yin no || gos kyi rin dag ces bya ba ni gser ram dṅul lo || gos ’di daṅ ’di lta bu
źig ces bya ba ni bdun po bal gos daṅ | śa na’i gos daṅ | zar ma’i gos daṅ | du gu la’i gos
daṅ | ras bal gyi gos daṅ | (2) ko tam pa’i gos daṅ | ñi ’og gi gos las gaṅ yaṅ ruṅ ba’o
|| ños la źes bya ba ni ños te’o || dge sloṅ miṅ ’di źes bya ba ’oṅs daṅ źes bya ba ni śākya
’i bu ñe dga’o || de la gos ruṅ ba dus su bskon no sñam pa las źes bya ba ni loṅs spyad
par bzod pa’o || de (3) ni gal te dge sloṅ de la sṅar ma bstabs par źes bya ba ni sṅar mgron
du ma bos par ro || rnam par rtog pa ’ga’ źig byuṅ ste źes bya ba ni bsñen bkur byed
pa źig byuṅ ste’o || bzaṅ po ’dod pa’i phyir źes bya ba ni rab daṅ mchog gi phyir ro || khyim
bdag gam khyim bdag gi (4) chuṅ ma ñe du ma yin pa de’i gan du soṅ nas źes bya ba ni druṅ
du soṅ nas so || gos drub na źes bya ba ni gos thob na’o || spaṅ ba’i ltuṅ byed do źes
bya ba ni dṅos po de spaṅs nas ltuṅ byed kyi ltuṅ ba bśags par bya ste | des na spaṅ ba’i
ltuṅ byed do źes gsuṅs so || (5) de la ltuṅ bar ji ltar ’gyur źe na | rin thaṅ daṅ | kha
dog daṅ | khru tshad las te | ji ltar rin thaṅ las źe na | dge sloṅ gis kār ṣā pa ṇa lṅa ri
ba’i gos thob pa na de de las lhag par sloṅ na | lhag pa sloṅ ba de la ñes byas su ’gyur
la | thob na spaṅ ba’i ltuṅ (6) byed du ’gyur ro || sṅa ma la ni ltuṅ ba med do || kār ṣā
pa ṇa lṅa ri ba ji lta ba bźin du kār ṣā pa ṇa bcu rib daṅ | kār ṣā pa ṇa ñi śu ri ba daṅ
| kār ṣā pa ṇa lṅa bcu ri ba’i bar gyi gos thob pa na | de de las lhag pa sloṅ na | lhag
pa sloṅ ba de la ñes byas su (7) ’gyur la | thob na spaṅ ba’i ltuṅ byed du ’gyur ro || sṅa
ma la ni ltuṅ ba med de de ltar rin thaṅ las so || ji ltar kha dog las źe na | dge sloṅ gis
gos sṅon po thob pa na | de de las lhag par sloṅ na | lhag pa sloṅ ba de la ñes su ’gyur
la | thob na spaṅ ba’i ltuṅ (115a1) byed du ’gyur ro || sṅa ma la ni ltuṅ ba med do || sṅon
po ji lta ba de bźin du ser po daṅ | dmar po daṅ | stug po daṅ | srab mo thob na de de
las lhag pa sloṅ ba na | lhag pa sloṅ ba de la ñes byas su ’gyur la | thob na spaṅ ba’i ltuṅ
byed du (2) ’gyur ro || sṅa ma la ni ltuṅ ba med de | de ltar kha dog las so || ji ltar
khru tshad las źen | dge sloṅ gis gos khru lṅa pa thob pa na | de de las lhag pa sloṅ na
| lhag pa sloṅ ba de la ñes byas su ’gyur la | thob na spaṅ ba’i ltuṅ byed du ’gyur ro ||
sṅa ma la (3) ni ltuṅ ba med do || khru lṅa pa ji lta ba de bźin du khru bcu pa daṅ | khru
ñi śu pa daṅ | khru lṅa bcu pa’i bar gyi gos thob na de de las lhag pa sloṅ na | lhag pa
sloṅ ba de la ñes byas su ’gyur la | thob na spaṅ ba’i ltuṅ byed du ’gyur te | de ltar khru
tshad las so || dge (4) sloṅ gi gos spaṅ bar gyur na de ma spaṅs śiṅ bral bar ma byas la
ltuṅ ba ma bśags par gźan źig rñed na de yaṅ sṅa ma’i rgyud kyis spaṅ bar ’gyur ro || dge
sloṅ gi gos spaṅ bar gyur na de spaṅs śiṅ bral bar ma byas la ltuṅ ba ma bśags par gźan
źig rñed na (5) de yaṅ sṅa ma’i rgyud kyis spaṅ bar ’gyur ro || dge sloṅ gi gos spaṅ bar gyur
na de spaṅs śiṅ bral bar byas la ltuṅ ba ma bśags par gźan źig rñed na de yaṅ sṅa ma’i
rgyud kyis spaṅ bar ’gyur ro || dge sloṅ gi gos spaṅ bar gyur na de spaṅs śiṅ bral bar byas
la (6) ltuṅ ba bśags nas gźan źig rñed na de la ltuṅ ba med do || de bźin du dge sloṅ gi
gos spaṅ bar gyur na ji srid du dṅos po de ma bśags śiṅ so sor ma bśags par lhuṅ bzed dam
| chos gos sam | dra ba’am | phor bu’am | ska rags sam | dge sbyoṅ (7) gi ’tsho ba’i yo
byad gaṅ yaṅ ruṅ ba ñe bar ’jog na de yaṅ sṅa ma’i rgyud kyis spaṅ bar ’gyur ro || kha tshar
sloṅ ba na lhan pa thob pa daṅ | lhan pa sloṅ ba na ras yug phran nam ras yug chen thob
pa la ltuṅ ba med do || las daṅ po pa daṅ | smyos pa daṅ | sems (115b1) ’khrugs pa daṅ |
tshor bdag gis ñen pa la ltuṅ ba med do || spags pa las lhag pa sloṅ ba’i spaṅ ba ste brgyad
pa rdzogs s+ho || ||

