[Naiḥsargika 30]saṅs rgyas bcom ldan ’das rgyal po’i khab na ’od ma’i tshal ka lan da ka’i gnas
na bźugs so || de’i tshe na tshe daṅ ldan pa pi lin da’i bu’i lhan cig (5) gnas pa daṅ
| ñe gnas dge sloṅ dag sman gaṅ dag de nas lag ñar blaṅs pa daṅ | de las byin len byas pa
daṅ | zas kyi phye ma daṅ ’dres pa daṅ | phan tshun ’dres pa daṅ | raṅ gi rgyud kyis myags
pa gaṅ dag rnam par dbyer yaṅ mi mṅon pa de dag (6) dus su yaṅ za bar byed | dus ma yin
par yaṅ za bar byed ciṅ de dag la za bar rnam par dbye ba yaṅ mi mṅon nas | dge sloṅ don ñuṅ
du dag ci’i phyir dge sloṅ dag sman gaṅ dag de nas lag ñar blaṅs pa daṅ | de las byin len
byas pa daṅ | zas kyi phye ma (7) daṅ ’dres pa daṅ | phan tshun ’dres pa daṅ | raṅ gi rgyud
kyis myags pa gaṅ dag rnam par dbyer yaṅ mi mṅon pa de dag dus su yaṅ za bar byed | dus
ma yin par yaṅ za bar byed ciṅ de dag la bza’ bar rnam par dbye ba yaṅ mi mṅon źes smod
par byed | (212a1) phyar ka gtoṅ bar byed | kha zer bar byed pa’i skabs de dge sloṅ rnams
kyis bcom ldan ’das la gsol to || de nas bcom ldan ’das kyis byuṅ ba ’di daṅ | gleṅ gźi ’di
daṅ | skabs ’di la dge sloṅ gi dge ’dun bsdu ba mdzad do (2) źes bya ba la sogs pa sṅa
ma bźin no || saṅs rgyas bcom ldan ’das rnams ni mkhyen bźin du rmed par mdzad pa ste źes
bya ba la sogs pa yaṅ sṅa ma bźin te | saṅs rgyas bcom ldan ’das kyis tshe daṅ ldan pa pi.i
lin da’i bu’i lhan cig gnas pa daṅ ñe gnas (3) dge sloṅ rnams la rmas pa | dge sloṅ dag
khyed sman gaṅ dag de nas lag ñar blaṅs pa daṅ | de las byin len byas pa daṅ | zas kyi phye
ma daṅ ’dres pa daṅ | phan tshun ’dres pa daṅ | raṅ gi rgyud kyis myags pa gaṅ dag rnam
par dbyer yaṅ mi mṅon (4) pa de dag dus su yaṅ za bar byed | dus ma yin par yaṅ za bar byed
ciṅ de dag la bza’ bar rnam par dbye ba yaṅ mi mṅon pa bden nam | btsun pa mad do || saṅs
rgyas bcom ldan ’das kyis gso dka’ ba daṅ | dgaṅ dka’ ba daṅ | ’dod pa che (5) ba daṅ |
chog mi śes pa rnam par smad pa mdzad do || de nas bcom ldan ’das kyis gos sla ba daṅ | dgaṅ
sla ba daṅ | ’dod pa chuṅ ba daṅ | chog śes pa daṅ | sbyaṅs pa’i yon tan rnams daṅ | mdzes
pa daṅ | drod rig pa’i bsṅags (6) pa brjod nas dge sloṅ rnams la bka’ stsal pa | dge sloṅ
dag de lha bas na phan yon bcu yaṅ dag par gzigs pas ’dul ba la ñan thos rnams kyi bslab
pa’i gźi bca’ bar bya ste źes bya ba la sogs pa sṅa ma bźin no || ṅa’i ñan thos rnams (7)
kyis ’dul ba la bslab pa’i gźi ’di ltar gdon par bya ste | bcom ldan ’das kyis dge sloṅ
na ba rnams la phan pa so sor bsten par bya ba’i sman gaṅ dag bka’ stsal pa | ’di lta ste
źun mar daṅ | ’bru mar daṅ | sbraṅ rtsi daṅ | bu ram gyi (212b1) dbu ba de dag las dge sloṅ
na bas ’dod na raṅ gis źag bdun par byin gyis brlabs te | gsog ’jog gi yoṅs su loṅs spyod
pas yoṅs su loṅs spyad par bya’o || de las ’das par yoṅs su loṅs spyod par byed na spaṅ
ba’i ltuṅ byed do || bcom ldan ’das (2) kyis źes bya ba ni de bźin gśegs pa dgra bcom pa
yaṅ dag par rdzogs pa’i saṅs rgyas kyis so || dge sloṅ źes bya ba ni chos ’di pas so || na
ba rnams la źes bya ba ni nad pa rnams la’o || phan pa źes bya ba ni rjes su mthun pa’o ||
so sor bsten par bya ba’i (3) źes bya ba ni ruṅ ba’i’o || sman gaṅ dag bka’ stsal pa źes
bya ni rab tu bstan pa’o || ’di lta ste źun mar źes bya ba ni mar bźus pa’o || ’bru mar źes
bya ba ni ’bru’i mar ñid do || sbraṅ rtsi źes bya ba ni sbraṅ bu’i sbraṅ rtsi’o || bu ram
gyi dbu ba źes bya ba ni bu (4) ram mo || dge sloṅ źes bya ba ni dge sloṅ gaṅ yin pa de’o
|| na bas źes bya ba ni nad pas so || ’dod na źes bya ba ni gal te don du gñer na’o ||
raṅ gis źes bya ba ni bdag ñid kyis so || źag bdun par byin gyis brlabs te źes bya ba ni ñin
mtshan bdun (5) par ro || gsog ’jog gi yoṅs su loṅs spyod pas yoṅs su loṅs spyod par bya’o
|| źes bya ba ni raṅ gis blaṅs te bza’ bar bya’o || de las ’das par yoṅs su loṅs spyod
par byed na źes bya ba ni źag bdun las ’das par ro || spaṅ ba’i ltuṅ byed do źes (6) bya
ba ni dṅos po de spaṅs nas ltuṅ byed kyi ltuṅ ba bśags par bya ba ste | des na spaṅ ba’i ltuṅ
byed do źes gsuṅs so || de la ltuṅ bar ji ltar ’gyur źe na | dge sloṅ gis tshes la na
ba’i sman źig rñed na dge sloṅ des sman de ñi ma bdun po de ñid kyi naṅ du yoṅs su loṅs (7)
spyad par bya ba’am | gtaṅ bar bya ba’am | gźan la sbyin par bya’o || yoṅs su loṅs spyod
par mi byed dam | gtoṅ bar mi byed dam | gźan la sbyin par mi byed na ñi ma brgyad pa’i skya
reṅs śar nas spaṅ ba’i ltuṅ byed du ’gyur ro || tshes la ma rñed kyaṅ (213a1) tshes gñis
sam | tshes gsum mam | tshes bdun tshun chad kyis na ba’i sman źig rñed na dge sloṅ des
sman de ñi ma bdun po de ñid kyi naṅ du yoṅs su loṅs spyad par bya ba’am | gtaṅ bar bya ba’am
| gźan la sbyin par bya’o || yoṅs (2) su loṅs spyod par mi byed dam | gtoṅ bar mi byed
dam | gźan la sbyin par mi byed na ñi ma brgyad pa’i skya reṅs śar na spaṅ ba’i ltuṅ byed
du ’gyur ro || dge sloṅ gis tshes lan ba’i sman źig rñed ciṅ | des tshes gñis la yaṅ sman
gźan źig rñed na dge sloṅ (3) des ñi ma bdun po de ñid kyi naṅ du sman sṅa ma śos yoṅs su
loṅs spyad par bya źiṅ | phyi ma śos gtaṅ bar bya ba’am | gźan la sbyin par bya’o || yaṅ
na phyi ma śos yoṅs su loṅs spyad par bya źiṅ sṅa ma śos gtaṅ bar bya ba’am | gźan la sbyin
par (4) bya’o || yoṅs su loṅs spyod par mi byed dam || gtoṅ bar mi byed dam | gźan la sbyin
par mi byed na ñi ma brgyad pa’i skya reṅs śar na spaṅ ba’i ltuṅ byed du ’gyur ro ||
tshes gcig daṅ gñis la ji lta ba de bźin du des tshes drug gi bar lan ba’i sman źig (5) rñed
ciṅ | des tshes bdun gyi bar la yaṅ gźan źig rñed na dge sloṅ des ñi ma bdun po de ñid
kyi naṅ du sṅa ma śos yoṅs su loṅs spyad par bya źiṅ | phyi ma śos gtaṅ bar bya ba’am | gźan
la sbyin par bya’o || yaṅ na phyi ma śos yoṅs su loṅs spyad par (6) bya źiṅ sṅa ma śos
gtaṅ bar bya ba’am | gźan la sbyin par bya’o || yoṅs su loṅs spyod par mi byed dam | gtoṅ
bar mi byed dam | gźan la sbyin par mi byed na | ñi ma brgyad pa’i skya reṅs śaRa na spaṅ
ba’i ltuṅ byed du ’gyur ro || dge sloṅ gis tshes la (7) na ba’i sman gñis źig rñed na dge
sloṅ des sman de gñis ñi ma bdun po de ñid kyi naṅ du yoṅs su loṅs spyad par bya ba’am | gtaṅ
bar bya ba’am | gźan la sbyin par bya’o || yoṅs su loṅs spyod par mi byed dam | gtoṅ bar
mi byed dam | gźan la sbyin (213b1) par mi byed na ñi ma brgyad pa’i skya reṅs śaRa na
spaṅ ba’i ltuṅ byed du ’gyur ro || tshes lam rñed kyaṅ tshes gñis sam | tshes gsum mam | tshes
bdun tshun chad kyis na ba’i sman gñis źig rñed na | dge sloṅ des sman de gñis ñi ma
bdun po de ñid kyi naṅ du (2) yoṅs su loṅs spyad par bya ba’am | gtaṅ bar bya ba’am | gźan
la sbyin par bya’o || yoṅs su loṅs spyod par mi byed dam | gtoṅ bar mi byed dam | gźan la
sbyin par mi byed na ñi ma brgyad pa’i skya reṅs śar na spaṅ ba’i ltuṅ byed du ’gyur ro ||
(3) dge sloṅ gis tshes lan ba’i sman gñis źig rñed ciṅ des tshes gñis la yaṅ gźan gñis źig
rñed na dge sloṅ des ñi ma bdun po de ñid kyi naṅ du sman gñis źig rñed na dge sloṅ des
ñi ma bdun po de ñid kyi naṅ du sman sṅa ma gñis yoṅs su loṅs spyad par bya źiṅ | phyi ma
gñis gataṅabara bya ba’am | gźan la sbyin par bya’o || (4) yaṅ na phyi ma gñis yoṅs su loṅs
spyad par bya źiṅ sṅa ma gñis gtaṅ bar bya ba’am | gźan la sbyin par bya’o || yoṅs su loṅs
spyod par mi byed dam | gtoṅ bar mi byed dam | gźan la sbyin par mi byed na ñi ma brgyad
pa’i skya reṅs śar na spaṅ ba’i ltuṅ (5) byed du ’gyur ro || tshes gcig daṅ | gñis la ji
lta ba de bźin du des tshes drug gi bar la na ba’i sman gñis źig rñed ciṅ des tshes bdun
gyi bar la yaṅ gñis źig rñed na | dge sloṅ des ñi ma bdun po de ñid kyi naṅ du sṅa ma gñis
yoṅs su loṅs spyod (6) par bya źiṅ phyi ma gñis gtaṅ bar bya ba’am | gźan la sbyin par bya’o
|| yaṅ na phyi ma gñis yoṅs su loṅs spyod par bya źiṅ sṅa ma gñis gtaṅ bar bya ba’am
| gźan la sbyin par bya’o || yoṅs su loṅs spyod par mi byed dam | gtoṅ bar mi byed (7) dam
| gźan la sbyin par mi byed na ñi ma brgyad pa’i skya reṅs śar na spaṅ ba’i ltuṅ byed du
’gyur ro || dge sloṅ gis chos la na ba’i sman rab tu maṅ po dag cig rñed na dge sloṅ des sman
de dag ñi ma bdun po de ñid kyi naṅ du yoṅs su loṅs spyod par bya ba’am | gtaṅ (214a1)
bar bya ba’am | gźan la sbyin par bya’o || yoṅs su loṅs spyod par mi byed dam | gtoṅ bar
mi byed dam | gźan la sbyin par mi byed na ñi ma brgyad pa’i skya reṅs śar na spaṅ ba’i ltuṅ
byed du ’gyur ro || tshes la ma rñed kyaṅ tshes (2) gñis sam | tshes gsum mam | tshes bdun
tshun chad kyis na ba’i sman rab tu maṅ po dag cig rñed na dge sloṅ des sman de dag ñi
ma bdun po de ñid kyi naṅ du yoṅs su loṅs spyad par bya ba’am | gtaṅ bar bya ba’am | gźan
la sbyin par bya’o || yoṅs (3) su loṅs spyod par mi byed dam | gtoṅ bar mi byed dam | gźan
la sbyin par mi byed na ñi ma brgyad pa’i skya reṅs śar na spaṅ ba’i ltuṅ byed du ’gyur
ro || dge sloṅ gis tshes lan ba’i sman rab tu maṅ po dag cig rñed ciṅ des tshes gñis la yaṅ
gźan rab tu maṅ (4) po dag cig rñed na dge sloṅ des ñi ma bdun po de ñid kyi naṅ du sman
sṅa ma dag yoṅs su loṅs spyad par bya źiṅ | phyi ma dag gtaṅ bar bya ba’am | gźan la sbyin
par bya’o || yaṅ na phyi ma dag yoṅs su loṅs spyad par bya źiṅ | sṅa ma dag gtaṅ bar bya
ba’am | gźan (5) la sbyin par bya’o || yoṅs su loṅs spyod par mi byed dam | gtoṅ bar mi byed
dam | gźan la sbyin par mi byed na ñi ma brgyad pa’i skya reṅs śar na spaṅ ba’i ltuṅ byed
du ’gyur ro || tshes gcig daṅ gñis la ji lta ba de bźin du des tshes drug gi bar la na
ba’i (6) sman rab tu maṅ po dag cig rñed ciṅ de tshes bdun gyi bar la yaṅ gźan rab tu maṅ
po dag rñed na dge sloṅ des ñi ma bdun po de ñid kyi naṅ du sṅa ma dag yoṅs su loṅs spyad
par bya źiṅ | phyi ma dag gtaṅ bar bya ba’am | gźan la sbyin par bya’o || yaṅ na phyi ma
dag (7) yoṅs su loṅs spyad par bya źiṅ | sṅa ma dag gtaṅ bar bya ba’am | gźan la sbyin par
bya’o || yoṅs su loṅs spyod par mi byed dam | gtoṅ bar mi byed dam | gźan la sbyin par mi
byed na ñi ma brgyad pa’i skya reṅs śar na spaṅ ba’i ltuṅ byed du ’gyur ro || (214b1) de
la sman gaṅ dag de nas lag ñar blaṅs pa daṅ | de las byin len byas pa daṅ | zas kyi phye ma
daṅ ’dres pa daṅ | phan tshun ’dres pa daṅ | Raṅa gi rgyud kyis myags pa gaṅ dag rnam par
dbyer yaṅ mi mṅon pa de dag ni kun dga’i ra ba’am | dge tshul dag (2) la spaṅ bar bya’o
|| de la sman gaṅ dag de nas lag ñar ma blaṅs pa daṅ | de las byin len ma byas pa daṅ | zas
kyi phye ma daṅ ma ’dres pa daṅ | phan tshun ma ’dres pa daṅ | raṅ gi rgyud kyis ma myags
pa gaṅ dag rnam par dbyer yaṅ mi mṅon pa de dag ni dge sloṅ (3) gis raṅ gis źag bdun par
byin gyis brlabs te gsog ’jog gi yoṅs su loṅs spyod pas yoṅs su loṅs spyad par bya’o || ’di
ltar byin gyis brlab par bya ste | lag pa bsñal nas sman byin len byas te tshaṅs pa mtshuṅs
par spyod pa’i mdun du ’dug nas (4) ’di skad ces brjod par bya’o || tshe daṅ ldan pa
dgoṅs su gsol || bdag dge sloṅ miṅ ’di źes bgyi bas sman ruṅ ba ’di bdag ñid daṅ tshaṅs pa
mtshuṅs par spyod pa rnams kyir bgyi ba’i slad du źag bdun par byin gyis brlab bo || de bźin
du lan gñis | lan (5) gsum du bzlas par bya’o || ji tsam yoṅs su loṅs spyad pa yaṅ tshaṅs
pa mtshuṅs par spyod pa la brjod par bya ste | deṅ du bdag gi ñi ma gcig yoṅs su loṅs
spyad lags te | lhag ma rnams kyaṅ yoṅs su loṅs spyad par bgyi’o źes de bźin du ñi ma bdun
(6) gyi bar du brjod par bya’o || gal te lhag ma yod na de kun dga’i ra ba pa’am | dge tshul
dag la spaṅ bar bya’o || dge sloṅ gi na ba’i sman spaṅ bar gyur na de ma spaṅs śiṅ bral
bar ma byas la ltuṅ ba ma bśags par gźan źig rñed na de yaṅ sṅa ma’i rgyud kyis spaṅ (7)
bar ’gyur ro || dge sloṅ gi na ba’i sman spaṅ bar gyur na de spaṅs śiṅ bral bar ma byas la
ltuṅ ba ma bśags par gźan źig rñed na de yaṅ sṅa ma’i rgyud kyis sṅaṅ bar ’gyur ro || dge
sloṅ gi na ba’i sman spaṅ bar gyur na de spaṅs źiṅ bral bar byas pa ltuṅ ba ma (215a1) bśags
par gźan źig rñed na de yaṅ sṅa ma’i rgyud kyis spaṅ bar ’gyur ro || dge sloṅ gi na ba’i
sman spaṅ bar gyur na de spaṅs śiṅ bral bar byas la ltuṅ ba bśags nas gźan źig rñed na
de la ltuṅ ba med do || de bźin du dge sloṅ gis (2) ji tsam du na ba’i sman spaṅ ba des ma
spaṅs śiṅ so sor ma spaṅs la ma bśags śiṅ so sor ma bśags par lhuṅ bzed dam | chos gos sam
| dra ba’am | phor bu’am | ska rags sam | dge sbyoṅ gi ’tsho ba’i yo byad gaṅ yaṅ ruṅ ba’i
bar dag ñe bar ’jog (3) par byed na de yaṅ sṅa ma’i rgyud kyis spaṅ bar ’gyur ro || las
daṅ po pa daṅ | smyos pa daṅ | sems ’khrugs pa daṅ | tshor bdag gis ñen pa la ltuṅ ba med
do || gsog ’jog gi spaṅ ba ste sum bcu pa rdzogs s+ho || spaṅ ba’i ltuṅ byed rnams rdzogs
(4) s+ho || ||

[Pāyantika]

spyi sdom la |śes bźin daṅ ni sa bon daṅ ||ma bskos pa daṅ yaṅ yaṅ daṅ ||chu daṅ khyim daṅ bsams
bźin daṅ ||’gron maṅ rkun ma mchod ston no || ||

sdom la |brdzun skyon dge sloṅ phra ma daṅ ||skyo sdogs byed daṅ (5) ston pa daṅ ||’don daṅ
gnas ṅan len daṅ chos ||bśes ṅor byed daṅ khyad du gsod ||

