[Pāyantika 13]saṅs rgyas bcom ldan ’das kau śā m+wī na gdaṅs can gyi kun dga’ ra ba na bźugs
so || de’i tshe na tshe daṅ ldan pa ’dun pa ltuṅ ba chos bźin du phyir mi byed nas | de la
dge sloṅ don ’dod pa | bde ba ’dod pa | grub pa daṅ bde (6) ba ’dod pa rnams kyis de la
smras pa | tshe daṅ ldan pa ’dun pa ltuṅ ba byuṅ ba chos bźin du phyir gyis śig | des smras
pa | su la ltuṅ ba byuṅ ba de phyir byed par ’gyur ro || khyod la ltuṅ ba byuṅ ba su źig
phyir byed par ’gyur | su ’gyod par ’gyur ba’o || khyod la ltuṅ ba byuṅ ba la su (7) ’gyod
par ’gyur | gal te tshe daṅ ldan pa khyed cag la ltuṅ ba byuṅ na kho bo’i mdun du ma ’chags
par gźan gyi mdun du śogs śig | tshe daṅ ldan pa dag khyed cag ni rigs sna tshogs daṅ
| ru sa sna tshogs daṅ | khyim sna tshogs nas rab tu byuṅ ba dag yin te | ’di lta ste dper
na (4b1) śiṅ ljon pa dag gi lo ma sna tshogs rluṅ gis blags pa dag gcig tu ltuṅ źiṅ gcig
tu ’dug pa de bźin du khyed cag kyaṅ rigs sna tshogs daṅ | rus sna tshogs daṅ | khyim sna
tshogs nas rab tu byuṅ ba dag yin gyis | kho bo’i ’phags pas ni byaṅ chub thugs su chud pa
yin no (2) źes de dge sloṅ rnams kyis bsgo ba rna la gzon par byed nas | dge sloṅ don ñuṅ
du dag ci’i phyir dge sloṅ dag dge sloṅ rnams kyis bsgo ba rna la gzon par byed ces smod
par byed | phyar ka gtoṅ bar byed | kha zer bar byed pa’i skabs de dge sloṅ rnams kyis bcom
ldan ’das la (3) gsol pa daṅ | bcom ldan ’das kyis bka’ stsal pa | dge sloṅ dag khyed kyis
dge sloṅ ’dun pa daṅ gźan yaṅ de lta bu gaṅ yin pa la bsgo ba rna la gzon pa’i graṅs su
chu gśig | ’di ltar graṅs su gźug par bya ste | gnas mal bśam pa byas nas gaṇ+ḍī brduṅs te
(4) dris pa’i tshig gis dge sloṅ rnams la yaṅ dag par bsgo nas | dge ’dun thams cad ’dug
ciṅ mthun par gyur pa la dge sloṅ gcig gis gsol ba bya sa te | dge ’dun btsun pa rnams gsan
du gsol | tshe daṅ ldan pa ’dun pa ’di ltuṅ ba byuṅ yaṅ chos bźin du slar mi bgyid (5)
de | ’di la dge sloṅ don ’tshal ba | pan pa ’tshal ba | bde ba ’tshal ba | bde ba la reg par
’tshal ba | grub pa daṅ bde ba ’tshal ba rnams kyis gźi des gleṅs kyaṅ dge sloṅ rnams kyis
bsgo ba rna la gzon na | gal te dge ’dun gyi dus la bab ciṅ bzod na dge ’dun gyis gnaṅ
(6) bar mdzod cig daṅ | dge ’dun gyis tshe daṅ ldan pa ’dun pa bsgo ba rna la gzon pa’i graṅs
su stsal to || ’di ni gsol pa’o || gaṅ gi tshe na tshe daṅ ldan pa ’dun pa bsgo ba rna
la gzon pa’i graṅs su bcug pa de’i tshe na des bsams pa | bdag la ñes pa gaṅ byuṅ ba de
ni (7) bdag gis de dag la tshig smras pa las gyur pa yin te | gaṅ gis | skyes bu mkhas daṅ
ldan pa yis | ṅag rnams bźi po bsruṅ bya ste || nags kyi naṅ du goṅ ma sreg || sgra ’byin
pas ni zin la ltos || źes smras pa ni legs par smras pa yin no sñam nas | (5a1) de dag sloṅ
rnams kyis smras pa na caṅ mi smra bas | dge sloṅ rnams kyis bsgo ba rnal gzon par byed
nas | dge sloṅ don ñuṅ ṅu dag ci’i phyir dge sloṅ dag dge sloṅ rnams kyis smras pa na caṅ
mi smra bas dge sloṅ rnams kyis bsgo ba rna la gzon par byed ces (2) smod par byed | phyar
ka gtoṅ bar byed | kha zer bar byed pa’i skabs de dge sloṅ rnams kyis bcom ldan ’das la
gsol pa daṅ | bcom ldan ’das kyis bka’ stsal pa | dge sloṅ dag khyed kyis dge sloṅ ’dun pa
’am gźan yaṅ de lta bu gaṅ yin pa de caṅ mi smra ba bsgo ba rna (3) la gzon pa’i graṅs su
chug śig | ’di ltar gźug par bya ste | gnas mal bśam pa byas nas gaṇ+ḍī brduṅs te dris pa’i
tshig gis dge sloṅ rnams la yaṅ dag par bsgo nas dge ’dun thams cad ’dug ciṅ mthun par
gyur pa la dge sloṅ gcig gis gsol ba bya ste | dge ’dun (4) btsun pa rnams gsan du gsol |
tshe daṅ ldan pa ’dun pa ’di ltuṅ ba byuṅ yaṅ chos bźin du slar mi bgyid de | ’di la dge sloṅ
don ’tshal ba | phan pa ’tshal ba | bde ba ’tshal ba | bde ba la reg par ’tshal ba | grub
pa daṅ bde ba ’tshal ba rnams kyis gźi des gleṅs (5) kyaṅ dge sloṅ rnams la caṅ mi smra
bas rna la gzon na | gal te dge ’dun gyi dus la bab ciṅ bzod na dge ’dun gyis gnaṅ bar mdzod
cig daṅ | dge ’dun gyis tshe daṅ ldan pa ’dun pa caṅ mi smra bas rna la gzon pa’i graṅs
su stsal to || ’di ni gsol ba’o || gaṅ gi tshe dge (6) ’dun gyis dge sloṅ ’dun pa bsgo
ba rna la gzon pa daṅ | caṅ mi smra bas rna la gzon pa’i graṅs su bcug pa de’i tshe na dge
sloṅ rnams kyis bsgo ba rna la gzon pa daṅ | caṅ mi smra bas rna la gzon par byed nas | dge
sloṅ don ñuṅ ṅu dag ci’i phyir dge sloṅ dag dge sloṅ rnams (7) kyis bsgo ba rna la gzon
pa daṅ | caṅ mi smra bas rnal gzon par byed ces smod par byed | phyar ka gtoṅ bar byed |
kha zer bar byed pa’i skabs de dge sloṅ rnams kyis bcom ldan ’das la gsol to || de nas bcom
ldan ’das kyis byuṅ ba ’di daṅ gleṅ gźi ’di daṅ | (5b1) skabs ’di la dge sloṅ gi dge ’dun
bsdu ba mdzad do źes bya ba la sogs pa sṅa ma bźin no || saṅs rgyas bcom ldan ’das rnams
ni mkhyen bźin du rmed par mdzad pa ste źes bya ba la sogs pa yaṅ sṅa ma bźin te | saṅs rgyas
bcom ldan ’das kyis dge sloṅ ’dun pa (2) la rmas pa | dge sloṅ khyod dge sloṅ rnams kyis
bsgo ba rnal gzon pa daṅ | caṅ mi smra bas rnal gzon pa bden nam | btsun pa mad do ||
saṅs rgyas bcom ldan ’das kyis dge sbyoṅ gi tshul ma yin pa | rjes su mthun pa ma yin pa |
ruṅ ba ma yin pa | tshul (3) daṅ mthun pa ma yin pa de ni rab tu byuṅ bas bya ba ma yin no
źes rnam par smad pa mdzad do || de nas bcom ldan ’das kyis rnam graṅs du mas rnam par smad
nas | dge sloṅ rnams la bka’ stsal pa | dge sloṅ dag de lta bas pan yon bcu yaṅ dag par
gzigs (4) pas ’dul bal ñan thos rnams kyi bslab pa’i gźi bca’ bar bya ste źes bya ba la
sogs pa sṅa ma bźin no || ṅa’i ñan thos rnams kyis ’dul ba la bslab pa’i gźi ’di ltar gdon
par bya ste | bsgo ba rna la gzon na ltuṅ byed do || bsgo ba rnal gzon na źes bya ba ni (5)
bsgo ba rnal gzon pa’i bsam pas ṅag daṅ | tshig daṅ | tha sñad daṅ | skad daṅ | rjod pa
daṅ | ṅes pa’i tshig daṅ | tshig gi lam daṅ | tshig gi sgra daṅ | ṅag gi las daṅ | ṅag gi
rnam par rig byed brjod pa’o || ltuṅ byed do źes bya ba ni sems can dmyal ba daṅ | (6) dud
’gro daṅ | yi dgas ṅan soṅ daṅ | ṅan ’gro daṅ | log par ltuṅ ba dag tu sreg par byed | ’tshod
par byed | ltuṅ bar byed pa’o || gźan yaṅ ji srid du ltuṅ ba de ma bśags śiṅ so sor
ma bśags na dge ba’i chos rnams la sgrib par byed pa ste | des na ltuṅ byed do (7) źes gsuṅs
so || de la ltuṅ bar ji ltar ’gyur źe na | dge sloṅ dge sloṅ gi gan du ’oṅs te ’di skad
ces tshe daṅ ldan pa khyod kyis dge sloṅ skra daṅ kha spu bregs nas riṅ po ma lon pa snam
sbyar dmar ser daṅ lhuṅ bzed źa ñe’i dbyar ’dab kyis sbyar ba daṅ || khar pa spu bus dkris
(6a1) pa daṅ | źun mar gyi lhuṅ bzed dam | ’bru mar gyi lhuṅ bzed dam | sbraṅ rtsi’i lhuṅ
bzed dam | bu ram gyi dbu ba’i lhuṅ bzed kyis ’oṅ ba mthoṅ dam źes zer ba la | des ’di skad
ces tshe daṅ ldan pa kho bos dge sloṅ skra daṅ kha spu bregs nas riṅ po ma lon pa (2)
snam sbyar dmar ser daṅ lhuṅ bzed źa ñe’i dbyar ’dab kyis sbyar ba daṅ | khar ba sbu bus dkris
pa daṅ | źun mar gyi lhuṅ bzed dam | ’bru mar gyi lhuṅ bzed dam | sbraṅ rtsi’i lhuṅ bzed
dam | bu ram gyi dbu ba’i lhuṅ bzed kyis ’oṅ ba ni ma mthoṅ gi | ’di ltar kho bos (3)
dge sloṅ rkaṅ pa gñis kyis ’oṅ ba mthoṅ ṅo źes smras na ltuṅ byed du ’gyur ro || dge sloṅ
dge sloṅ gi gan du ’oṅs te | ’di skad ces tshe daṅ ldan pa khyod kyis dge sloṅ ma skra bregs
nas riṅ po ma lon pa snam sbyar dmar ser daṅ lhuṅ bzed źa ñe’i dbyar ’dab kyis sbyar ba
daṅ | (4) źun mar gyi lhuṅ bzed dam | ’bru mar gyi lhuṅ bzed dam | sbraṅ rtsi’i lhuṅ bzed
dam | bu ram gyi dbu ba’i lhuṅ bzed kyis ’oṅ ba mthoṅ ṅam źes zer ba la | des ’di skad ces
tshe daṅ ldan pa kho bos dge sloṅ ma skra bregs nas riṅ po ma lon pa snam sbyar dmar ser
daṅ lhuṅ (5) bzed źa ñe’i dbyar ’dab kyis sbyar ba daṅ źun mar gyi lhuṅ bzed dam | ’bru mar
gyi lhuṅ bzed dam | sbraṅ rtsi’i lhuṅ bzed dam | bu ram gyi dbu ba’i lhuṅ bzed kyis ’oṅs
pa ni ma mthoṅ gi || ’di ltar kho bos dge sloṅ ma rkaṅ pa gñis kyis ’oṅ ba mthoṅ ṅo źes
smras na ltuṅ (6) byed du ’gyur ro || dge sloṅ ma daṅ dge tshul daṅ | dge tshul ma la yaṅ
de bźin du ci rigs par sbyar ro || dge sloṅ gi gan du ’oṅs te | ’di skad ces tshe daṅ ldan
pa ji ltar khyim pa bu ram śiṅ gi khur gyis sam | smyig ma’i khur gyis sam | ’dam bu’i khur
(7) gyis sam | śiṅ gi khur gyis sam | źun mar gyi bum pas sam | ’bru mar gyi bum pas sam
| sbraṅ rtsi’i bum pas sam | bu ram gyi dbu ba’i bum pas ’oṅ ba mthoṅ ṅo źes zer ba la |
des ’di skad ces tshe daṅ ldan pa kho bos khyim pa bu ram śiṅ gi khur gyis sam | (6b1) smyig
ma’i khur gyis sam | ’dam bu’i khur gyis sam | źun mar gyi bum pas sam | ’bru mar gyi
bum pas sam | sbraṅ rtsi’i bum pas sam | bu ram gyi dbu ba’i bum pas ’oṅs pa ni ma mthoṅ gi
| ’di ltar kho bos khyim pa rkaṅ ba gñis (2) kyis ’oṅ ba mthoṅ ṅo źes smras na ltuṅ byed
du ’gyur ro || dge sloṅ dge sloṅ gi gan du ’oṅs te | ’di skad ces tshe daṅ ldan pa ji ltar
khyim pa mo gos thams cad sṅon pos sam | thams cad ser pos sam | thams cad dmar pos sam
| thams cad dkar pos sam | źun (3) mar gyi bum pas sam | ’bru mar gyi bum pas sam | sbraṅ
rtsi’i bum pas sam | bur ma gyi dbu ba’i bum pas ’oṅ ba mthoṅ ṅam źes zer ba la | des ’di
skad ces tshe daṅ ldan pa kho bos khyim pa mo gos thams cad sṅon pos sam | thams cad ser pos
sam | thams (4) cad dmar pos sam | thams cad dkar pos sam | źun mar gyi bum bas sam | ’bru
mar gyi bum pas sam | sbraṅ rtsi’i bum pas sam bur ma gyi dbu ba’i bum pas ’oṅ ba ni ma
mthoṅ gi || ’di ltar kho bos khyim pa mo rkaṅ pa gñis kyis ’oṅ ba mthoṅ ṅo źes smras na
(5) ltuṅ byed du ’gyur ro || dge sloṅ gis ji tsam du gźan ’dri ba la lan gźan ’debs na thams
cad du ltuṅ byed du ’gyur ro || rnam graṅs de dag thams cad la caṅ mi smra bas rna la gzon
na ñes byas su ’gyur ro || gśed ma’i gsad par bya ba bros nas de dge sloṅ gi ga na du
(6) ’oṅs te ’phags pa ji ltar gsad par bya ba mthoṅ ṅam źes ’dri na | gal te graṅ ba’i dus
yin na dge sloṅ gis gśed ma la bźin bzaṅs me khaṅ du źugs la me ’de śig ces brjod par bya’o
|| gal te tsha ba’i dus yin na bźin bzaṅs ji dpoṅ sa’i khaṅ par źugs śig (7) ṅe skom ’thuṅ
śig | je ṅal so śig ces brjod par bya’o || gal te des de skad ces bdag mi graṅ ṅo || bdag
mi tsha’o || bdag mi skom mo || bdag ma chad do || ’di ltar bdag gsad par bya ba ’di’o
źes zer na | je sen mo la bltas te sen mo mthoṅ ṅo źes brjod (7a1) par bya’o || nam mkha’
la bltas te nam mkha’ mthoṅ ṅo źes brjod par bya’o || gal te ’di skad ces bdag sen mo mi
’dri’o || bdag nam mkha’ mi ’dri’o || ’di ltar bdag gsad par bya ba ’dri’o źes zer na | dge
sloṅ des phyogs bźir rnam (2) par bltas te ’du byed thams cad bdag med pa yid la byas nas
don dam par na sems can ma mthoṅ ṅo źes brjod par bya ba la ltuṅ ba med do || kha na ba
daṅ | khas sman ’dzin pa la ltuṅ ba med do || las daṅ po pa daṅ | smyos pa daṅ | sems ’khrugs
pa daṅ | tshor bdag (3) gis ñen pa la ltuṅ ba med do || saṅs rgyas bcom ldan ’das la dge
sloṅ rnams kyis źus pa | btsun pa tshe daṅ ldan pa ’dun pa tshaṅs pa mtshuṅs par spyod
pa rnams kyi ṅag mi ñan nas bsgo ba rna la gzon pa daṅ | caṅ mi smra bas rna la gzon pa’i
graṅs su stsal ba la (4) gzigs | dge sloṅ dag da ltar du ma zad kyi ’di ltar ’das pa’i dus
na yaṅ ’di dge ba’i bśes gñen rnams kyi ṅag mi ñan nas tshul ma yin pas sdug bsṅal bar gyur
te | de ñon cig | dge sloṅ sṅon byuṅ ba ’das pa’i dus na rdziṅ źig na rus sbal gcig daṅ
ṅaṅ pa gñis (5) śig ’khod de | de nas dus gźan źig na lo bcu gñis su than pa byuṅ nas des
rdziṅ de bskam par brtsams so || chos ñid kyis na ’jig rten gnas pa chags nas riṅ po ma lon
pa’i tshe na dud ’gro dag kyaṅ smra śes pas ṅaṅ pa gñis kyis rus sbal la smras pa | grogs
po (6) kho bo cag gñis ni rdziṅ gźan du ’gro’o || rus sbal gyis smras pa | grogs po gñis
kho bo yaṅ khrid de soṅ śig | ṅaṅ pa gñis kyis smras pa | khyod ji ltar khrid de ’gro bar
bya rus sbal gyis smras pa | kho bo śiṅ gi dbus su khas gzuṅ bar byas | khyed gñis kyis
rtse (7) mo gñis nas zuṅ la deṅ śig | ṅaṅ pa gñis kyis smras pa | khyod smra ’dod pa yin pas
tshig sruṅ mi nus kyis kho bo cag gñis khyer te mi ’gro’o || rus sbal gyis smras pa | tshig
bsruṅ bar bya’o || ṅaṅ ba gñis kyis rus sbal de khyer te steṅ gi nam mkha’ la ’phags
nas (7b1) ji tsam na ri brags źig gi steṅ na phar soṅ ba daṅ | khye’u daṅ bu mo dag gis mthoṅ
nas de dag gis smras pa | śes ldan dag ltos śig ṅaṅ pa gñis kyis rus sbal źig khyer te
soṅ ṅo źes zer ba na | rus sbal des kyaṅ daṅ du blaṅs so || de nas ri brags gźan źig gi steṅ
(2) na phar soṅ ba daṅ | yaṅ khye’u daṅ bu mo dag gis mthoṅ nas de dag gis smras pa |
śes ldan dag ltos śig | ṅaṅ pa gñis kyis rus sbal źig khyer te soṅ ṅo źer zer ba daṅ | rus
sbal des bsams pa | bdag gis yun ji srid du mtho ’tsham pa mnags par bya sa ñam nas (3) smras
pa | ṅaṅ pa gñis kyis kho bo khyer ba ma yin gyis ’di ltar kho bo rag ’gro’o źes byas
pa daṅ | śiṅ śor nas de sa la lhuṅ ste | de dag gis bzun nas tshul ma yin pas sdug bsṅal
bar byas pa daṅ lhas tshigs su bcad pa smras pa |

mdza’ bśes phan par ’dod (4) rnams kyis ||smras pa gaṅ źig mi ’dzin pa ||rus sbal gyis ni śiṅ
btaṅ ltar ||de ni lhuṅ źiṅ las par ’gyur ||

dge sloṅ dag de’i dus na ṅaṅ pa ches rgan śos gaṅ yin pa de ni ṅayina no || de’i tshe de’i dus
na ṅaṅ pa gcig śos gaṅ yin pa de ni kun dga’ bo (5) yin no || de’i tshe de’i dus na rus
sbal gaṅ yin pa de ni ’dun pa ’di yin te | ’di de’i tshe na yaṅ dge ba’i bśes gñen rnams
kyi ṅag mi ñan pas tshul ma yin pas sdug bsṅal bar gyur la | da ltar yaṅ ’di tshaṅs pa mtshuṅs
par spyod pa rnams kyi ṅag mi ñan pas bsgo ba (6) rna la gzon pa daṅ | caṅ mi smra bas
rna la gzon pa’i graṅs su bcug go || bsgo ba rna la gzon pa’i ltuṅ byed de bcu gsum pa rdzogs
s+ho || ||

