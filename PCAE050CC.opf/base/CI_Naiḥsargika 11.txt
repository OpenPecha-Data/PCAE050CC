[Naiḥsargika 11]saṅs rgyas bcom ldan ’das mñan yod na rgyal byed kyi tshal mgon med zas sbyin
gyi kun dga’ ra ba na bźugs so || de’i tshe na dge sloṅ dag srin bal gyi stan sar pa byed
pa daṅ | byed du ’jud de | dge (5) sloṅ dag srin bal gyi stan sar pa byed pa daṅ | byed
du ’jud pa na srin bal dkon źiṅ rin che bas bya ba maṅ ba daṅ | byed pa maṅ bar gyur ciṅ |
luṅ mnod pa daṅ | bklag pa daṅ | kha ton daṅ | rnal ’byor daṅ | yid la bya ba daṅ | naṅ gi
sems kyi źi gnas kyaṅ (6) gtoṅ bar byed | srin bal ’dod pa daṅ | srin bal gyi don ñid du
’oṅs pa dag bram ze daṅ | khyim bdag rnams la yaṅ daṅ yaṅ du rig par byed nas | gźan mu stegs
can dag śes ldan dag śākya ’i bu’i dge sbyoṅ ’di dag ni srog gcod par byed pa dag ste
| srog (7) gcod pa las ma log ma spaṅs so sor ma spaṅs pas des na srin bal gyi stan sar pa
byed pa daṅ | byed du ’jud de | de dag srin bal gyi stan sar pa byed pa daṅ | byed du ’jud
pas srin bal ’byuṅ ba’i srin bu srog chags maṅ po’i tshogs bsgrub śiṅ srog gcod par (127a1)
byed de | su źig dge sbyoṅ mgo reg ’di dag la bsod sñoms sbyin pa daṅ bya bar sems źes
smod par byed | phyar ka gtoṅ bar byed | kha zer bar byed pa’i skabs de dge sloṅ dag gis
bcom ldan ’das la gsol to || de nas bcom ldan ’das (2) kyis byuṅ ba ’di daṅ | gleṅ gźi ’di
daṅ | skabs ’di la dge sloṅ gi dge ’dun bsdu ba mdzad do źes bya ba la sogs pa sṅa ma bźin
no || saṅs rgyas bcom ldan ’das rnams ni mkhyen bźin du rmed par mdzad pa ste | źes bya
ba la sogs pa yaṅ sṅa ma bźin no || (3) saṅs rgyas bcom ldan ’das kyis dge sloṅ rnams la
rmas pa | dge sloṅ dag khyod srin bal gyi stan sar pa byed pa bden nam | btsun pa maṅ ṅo ||
saṅs rgyas bcom ldan ’das kyis ’dod pa che ba daṅ | chog mi śes pa daṅ | gso dka’ ba daṅ
| dgaṅ dka’ (4) ba rnam par smad par mdzad do || de nas bcom ldan ’das kyis ’dod pa chuṅ
ba daṅ | chog śes pa daṅ | gso sla ba daṅ | dgaṅ sla ba daṅ | phreṅ ba daṅ | yo byad bsñuṅs
pa daṅ | sbyaṅs pa’i yon tan daṅ | mdzes pa daṅ | drod rig pa ñid kyi bsṅags pa (5) brjod
nas | dge sloṅ rnams la bka’ stsal pa | dge sloṅ dag de lta bas na phan yon bcu yaṅ dag
par gzigs pas | ’dul ba la ñan thos rnams kyi bslab pa’i gźi bca’ bar bya ste źes bya ba la
sogs pa sṅa ma bźin no || ṅa’i ñan thos rnams kyis ’dul (6) ba la bslab pa’i gźi ’di ltar
gdon par bya ste | yaṅ dge sloṅ gaṅ srin bal gyi stan sar pa byed na spaṅ ba’i ltuṅ byed
do || yaṅ dge sloṅ gaṅ źes bya ba ni chos ’di ba’o || srin bal gyi stan źes bya ba ni stan
gñis te | naṅ tshaṅs can daṅ | rliṅs pa ste | don (7) ’dir ni gñis ka yin par dgoṅs so ||
sar pa źes bya ba ni sar pa gñis te | gsar pas sar pa daṅ | rñed pas sar pa ste | don ’dir
ni gsar pas sar pa yin par dgoṅs so || byed na źes bya ba ni bdag ñid kyis sam gźan byed
du ’jud na’o || spaṅ ba’i (127b1) ltuṅ byid do źes bya ba ni dṅos po de spaṅs nas ltuṅ byed
kyi ltuṅ ba bśags par bya ba ste | des na spaṅ ba’i ltuṅ byed do || źes gsuṅs so || de
la ltuṅ bar ji ltar ’gyur źe na | chun po daṅ | ’da’ ba daṅ | phuṅ po las te | dge sloṅ gis
srin bal dag gi chun po (2) ’byed par byed | ’jig par byed | rmel bar byed ciṅ ji srid
du stan mi byed pa de srid du ñes byas su ’gyur la | stan byas zin na spaṅ ba’i ltuṅ byed
du ’gyur ro || dge sloṅ gis srin bal dag gi ’da’ bar ’byed par byed | ’jig par byed | rmel
bar byed ciṅ (3) ji srid du stan mi byed pa de srid du ñes byas su ’gyur la | stan byas zin
na spaṅ ba’i ltuṅ byed du ’gyur ro || dge sloṅ gis srin bal dag gi phuṅ po ’byed par byed
| ’jig par byed | rmel bar byed ciṅ ji srid du stan mi byed pa de srid du ñes byas su ’gyur
la | stan (4) byas zin na spaṅ ba’i ltuṅ byed du ’gyur ro || dge sloṅ gis srin bal dag
gi chun po daṅ ’da’ ba daṅ | chun po daṅ | phuṅ po daṅ | ’da’ ba daṅ | chun po daṅ | ’da’
ba daṅ | phuṅ po daṅ | phuṅ po daṅ | chun po daṅ | phuṅ po daṅ | ’da’ ba daṅ | chun po (5)
daṅ | ’da’ ba daṅ | phuṅ po ’byed par byed | ’jig par byed | rmel bar byed ciṅ ji srid
du stan mi byed pa de srid du ñes byas su ’gyur la | stan byas zin na spaṅ ba’i ltuṅ byed
du ’gyur ro || byas zin pa rñed pa daṅ | byas zin pa la yoṅs su loṅs spyod pa daṅ | (6) rñiṅ
pa mṅon par ’du byed pa la ltuṅ ba med do || las daṅ po pa daṅ | smyos pa daṅ | sems ’khrugs
pa daṅ | tshor bdag gis ñen pa la ltuṅ ba med do || sril bal gyi spaṅ ba ste bcu gcig
pa rdzogs s+ho || ||

