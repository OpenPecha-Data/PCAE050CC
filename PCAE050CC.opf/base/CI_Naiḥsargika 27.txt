[Naiḥsargika 27]saṅs rgyas bcom ldan ’das mñan yod na rgyal byed kyi tshal mgon med zas sbyin
gyi kun dga’ ra ba na bźugs so || mñan yod nas ha caṅ mi riṅ ba na ri (7) brags źig yod
pa de na khyim bdag phyug pa nor maṅ ba | loṅs spyod che ba źig ’dug ste de yaṅ dad pa can
bzaṅ ba dge ba’i bsam pa can yin pas des dge ’dun la bsṅos te gtsug lag khaṅ rta babs mthon
po daṅ | skar khuṅ daṅ | skar khuṅ dra ba can daṅ | lan (196b1) kan gyis brgyan pa | sñiṅ
daṅ mig ’phrog pa mtho ris kyi them skas su gyur pa źig byed du bcug go || gtsug lag khaṅ
der dag sloṅ drug bcus dbyar dgag dbye dag byas te doṅ nas khyim bdag des der ma byin par
len pa dag gis khri’am khri’u dag ma ba rkus par (2) gyis śig ces sruṅ ma’i mi bźag go
|| ji tsam dus gźan źig na dge sloṅ gźan drug bcu ljoṅs rgyu źiṅ ’gro ba na ri brags der phyin
nas | bsti gnas rñed par byed pa na mi źig gis smras pa | ’phags pa dag khyed cag ci’i
slad du gtsug lag khaṅ du mi (3) gnas | bźin bzaṅs gtsug lag khaṅ ga la yod | ’phags pa
dag dgon pa ’di na’o || dge sloṅ de dag der doṅ ba daṅ | sruṅ ma’i mis mthoṅ nas | des ’oṅs
pa legs so źes bya ba’i tshig gis bsñen bkur byas te gnas khaṅ dag bskos nas khri daṅ (4)
khri’u daṅ stan naṅ tshaṅs can daṅ | la ba la sogs pa dag phul te | spyaṅs tsha gas g-yar
nas smas pa | ’phags pa dag re źig chas btsag par mdzod cig daṅ de’i bar du bdag gis khyim
bdag la brjod par bgyi’o źes mi de khyim bdag gi druṅ du soṅ ste smras (5) pa | khyim bdag
dgyes pa skyed cig | khyod kyi gtsug lag khaṅ du dge sloṅ blo bur du lhags pa drug bcu
mchis so || khyim bdag gus par sgrim pa daṅ bcas pas naṅ mi dag la smras pa | śes ldan dag
kho bo’i gtsug lag khaṅ du dge sloṅ gi dge ’dun byon pa (6) dag legs par sbyar ba’i btuṅ
bas tshim par byas | bu ram daṅ | hwags daṅ | li kha ra daṅ | rgun ’brum daṅ | bal po se’u
loṅ śig ces khyim bdag des legs par sbyar ba’i btuṅ ba sbyar nas gtsug lag khaṅ du soṅ ba
daṅ | dge sloṅ dag kyaṅ (7) chu btsags te raṅ raṅ gi spyod lam gyis ’khod do || khyim bdag
des dge sloṅ de dag thag riṅ po kho na nas mthoṅ ste | des gtsug lag khaṅ de mtsho pad
mas gaṅ ba bźin du mthoṅ nas | rgya cher dad pa’i śugs kyis bsgyur ba’i rgyud kyis tshigs
su bcad (197a1) pa smras pa ||

groṅ ṅam yaṅ na dgon pa’aṅ ruṅ || gśoṅ ṅam yaṅ na thaṅ yaṅ ruṅ ||gaṅ na ’os pa gnas pa yi ||
sa gźi de na dga’ byed yin ||

de nas legs par sbyar ba’i btuṅ ba sta gon byas te | raṅ gi lag nas dge sloṅ (2) gi dge ’dun
de dag tshim par byas nas raṅ ñid kyis pog por thogs te | dge sloṅ gi dge ’dun daṅ lhan cig
mchod rten la phyag ’tshal nas | gtsug lag khaṅ du źugs te rgan pa’i mtha’i logs su ’dug
go dge ’dun gyi gnas brtan gyis yon bśad (3) nas khyim bdag des rkaṅ pa gñis la phyag ’tshal
te | saṅ bdag gi sdum par ’phags pa’i dge ’dun gyis gdugs tshod gsol bar ci gnaṅ źes
smras pa dge sloṅ rnams kyis kyaṅ daṅ du blaṅs nas | khyim bdag de rkaṅ pa gñis la phyag ’tshal
te soṅ (4) ṅo || khyim bdag des phyi de ñin par zas bsod pas dge sloṅ dag tshim par
byas śiṅ dus ma yin par yaṅ btuṅ ba blud nas dge sloṅ rnams kyis kyaṅ chos bstan to || phyis
kyaṅ de kho na bźin du dge ’dun gyi gnas brtan gyis yon bśad pa daṅ | (5) khyim bdag de
rgan pa’i mtha’ logs su ’dug ste smras pa | ’phags pa dag bdag gis gtsug lag khaṅ ’di bdag
ñid kyi slad du yaṅ bgyid du ma stsal | ñe du rnams kyi slad du yaṅ bgyid du ma stsal gyi
| ’di ltar ’phags pa rnams kyi slad du stsal pa lags (6) kyis | ’di ñid du dbyar gnas par
źal gyis bźes śig daṅ | bdag gis ’phags pa rnams la yo byad thams cad kyis mi brel bar bgyi’o
|| dge sloṅ rnams kyis smras pa | khyim bdag mñan yod na bcom ldan ’das chos kyi rje
mṅon sum du bźugs śiṅ | (7) dus daṅ dus su dge sloṅ che ge mo źig gis ni dgra bcom pa ñid
mṅon sum du byas | che ge mo źig gis ni mi sdug pa’i bar grub po źes śes pa brda sprod pa
dag kyaṅ thos par ’gyur | rgyal po yaṅ bstan pa la śin tu dad | btsun mo phreṅ ldan ma daṅ
| rgyal (197b1) rigs dbyar tshul ma daṅ | bla mkhyen draṅ sroṅ byin daṅ | rñiṅ pa daṅ |
dge bsñen ma sa ga daṅ | ri dgas ’dzin gyi ma daṅ | gźan yaṅ dad pa can maṅ du yod pas der
zaṅ ziṅ gi loṅs spyod daṅ | chos kyi loṅs spyod chen po yaṅ ’grub pas bdag cag de ñid du
’doṅ (2) ṅo || ’phags pa dag chos kyi loṅs spyod ni ’phags pa dag ñid la rag las pa lags kyi
| zaṅ ziṅ gi loṅs spyod ni bdag la rag las pa lags pas dgyes pa bskyed cig daṅ cuṅ zad
kyaṅ ñams par mi ’gyur ro || dge ’dun gyi gnas brtan gyis smras pa | tshe daṅ ldan (3) pa
dag bcom ldan ’das kyis dad pa can gyi dad pa spel bar bya źiṅ sbyin bdag la rjes su sñiṅ
brtse bar bya’o źes gsuṅs pas | ’di ñid du ’khod par bya’o źes de dag der ’khod nas | blo
brtan pas gtsug lag khaṅ de’i phyi naṅ bcas par so sor brtag par brtsams (4) pa daṅ | gtsug
lag khaṅ de me tog phun sum tshogs pa | ’bras bu phun sum tshogs pa | śin tu dga’ bar mthoṅ
nas | dge ’dun gyi gnas brtan gyis smras pa | tshe daṅ ldan pa dag gtsug lag khaṅ ’di
me tog phun sum tshogs pa | ’bras bu (5) phun sum tshogs pa | śin tu dga’ ba yin pas gal te
bdag cag gis ’dir dbyar sṅa mar gnas par khas blaṅs na me tog daṅ ’bras bu thams cad yoṅs
su loṅs spyod par mi ’gyur gyis | bdag cag gis ṅes par dbyar phyi mar gnas par khas blaṅ
bar bya’o || (6) źes de dag gis der dbyar phyi mar gnas par khas blaṅs so || khyim bdag de
la gtsug lag khaṅ de gcig pu ’ba’ źig yod pas de sbyin pa daṅ bya bar sems pa gaṅ yin pa
de thams cad gtsug lag khaṅ de ñid du sbyin źiṅ byed do || ri brags de na yaṅ gtsug (7) lag
khaṅ gźan med pas ri brags pa de dag kyaṅ sbyin pa daṅ bya bar sems pa gaṅ yin pa de thams
cad gtsug lag khaṅ de ñid du sbyin par byed do || ri brags de’i ñen kor na yaṅ gtsug lag
khaṅ gźan med pas ri brags kyi ñen kor pa de dag kyaṅ sbyin pa daṅ bya (198a1) bar sems
pa gaṅ yin pa de thams cad gtsug lag khaṅ de ñid du sbyin źiṅ byed pas der dbyar gnas par
khas blaṅs pa’i dge sloṅ rnams la rñed pa maṅ po byuṅ ṅo || ston zla tha chuṅs kyi g-yon
can dag gi kun tu spyod pa ni dag ga dbye byas ma thag tu (2) ’dus te bdag cag gis las ci
źig byas na des brtsal mi dgos par lo skor du loṅs spyod ciṅ bde bar ’khod par ’gyur źes phan
tshun gros byed do || de dag ’di sñam du sems te | śākya ’i sras kyi dge sloṅ ’di dag
gźom par bya’o sñam mo || gźan dag gis (3) smras pa | de dag ni sgo ’phar brgya sñed bzla
ba byas kyaṅ lto kheṅs pa ’grub par dka’ bas | de dag la ci yaṅ med na bdag cag ci’i phyir
yun de srid du bsdad par bya | de na dge sloṅ gi rgyus śes pa cig ’dug pas smras pa | khyod
ci śes de dag la maṅ du yod do || (4) ji ltar re źig gtsug lag khaṅ ’di gaṅ gi yin pa’i
khyim bdag de ni dad pa can bzaṅ pa | dge ba’i bsam pa can yin la | khyim bdag de la yaṅ
gtsug lag khaṅ de gcig pu ’ba’ źig yod pas de sbyin pa daṅ bya bar sems pa gaṅ yin pa de thams
cad gtsug lag (5) khaṅ ’di ñid du sbyin źiṅ byed do || ri brags ’di na yaṅ gtsug lag
khaṅ gźan med pas ri brags pa ’di dag kyaṅ sbyin pa daṅ bya bar sems pa gaṅ yin pa de thams
cad gtsug lag khaṅ ’di ñid du sbyin źiṅ byed do || ri brags ’di’i ñe ’khor na yaṅ gtsug
lag khaṅ gźan (6) med pas ri brags kyi ñe ’khor ba ’di dag kyaṅ sbyin pa daṅ bya bar sems
pa gaṅ yin pa de thams cad gtsug lag khaṅ ’di ñid du sbyin źiṅ byed pas ’dir dbyar gnas par
khas blaṅs pa’i dge sloṅ rnams la rñed pa maṅ po byuṅ ṅo || gal te yid mi ches na soṅ la
ltos (7) śig daṅ raṅ ñid kyi mṅon sum du ’gyur ro || gal te de lta na khyod ñid je soṅ la
mṅon sum du gyis śig daṅ kho bo cag phyis ’oṅ ṅo || de smras pa | legs kyis de bźin gyis
śig daṅ | kho bo ’gro’o źes de gos tshags bcos te ’phags śiṅ | de nas tshigs (198b1) su bcad
pa’i dbyaṅs kyis mchod rten la phyag ’tshal te gtsug lag khaṅ der źugs so || ji tsam na
sgo khaṅ na rgan źugs śig ’dug nas g-yon can des de’i rkaṅ pa la phyag ’tshal te dri bar
brtsams pa | ’phags pa gtsug lag khaṅ sñiṅ daṅ mig ’phrog pa | mtho (2) ris kyi them skas
su gyur pa ’di su’i lags | bźin bzaṅs khyim bdag che ge mo źig gi yin no || ’phags pa ci ’di
gtsug lag khaṅ lags sam | ’on te phoṅs pa lags | bźin bzaṅs gtsug lag khaṅ ni ji lta bu
yin | phoṅs pa ni ji lta bu yin | ’phags (3) pa gaṅ na yo byad phun sum tshogs pa ni gtsug
lag khaṅ lags so || gaṅ na yo byad ma mchis pa ni phoṅs pa lags so || bźin bzaṅs ’on ’di
ni gtsug lag khaṅ yin gyi phoṅs pa ma yin te ’di na yo byad phun sum tshogs pa yod kyi |
’di na yo byad med pa ma (4) yin no || ’phags pa zas za ba ni ’ga’ yaṅ sa rdul mi za la |
gos dag gyon pa ni ’ga’ yaṅ śiṅ śun dag mi gyon pas khyed cag la gos cuṅ zad ma mchis sam
| rgan źugs de draṅ po’i raṅ bźin can yin pas des g-yon can de’i lag nas bzuṅ ste gnas (5)
khaṅ du bcug nas smras pa | bźin bzaṅs gos kyi gdaṅ gos dag gis phur śog ciṅ ’dug pa la ltos
| ’phags pa ci ’di khyod kyi lags sam | ’on te dge ’dun gyi lags | bźin bzaṅs ’di kho
bo gaṅ zag gi yin no || ’phags pa ’o na khyod ni gor (6) ma bkum par dge ’dun gyi gnas brtan
nam | chos sgrog pa źig lags so || bźin bzaṅs kho bo ni dge ’dun gyi gnas brtan yaṅ ma
yin la | chos sgrog pa yaṅ ma yin te | ’di ltar kho bo ni dge ’dun gyi gsar bu dge tshul źig
yin no || ’phags pa de ni (7) mṅal na ’di na dge ’dun gyi gnas mal cuṅ zad ma mchis sam
| bźin bzaṅs maṅ du yod de re źig kho bo’i byug ris su yaṅ dṅos po bdun po dag ’thob bo ||
’phags pa de yaṅ mjal gyis ’di źu’o || gtsug lag khaṅ ’di na gaṅ la la ’tshal ma bgyid pa
de (199a1) ji rdza mkhan gyi snod du ’tshed dam | ’on te zaṅs ma’i snod du ’tshed bźin bzaṅs
khyod kyis gnas khaṅ ’di dag mthoṅ ṅam | ’phags pa mthoṅ ṅo || bźin bzaṅ gnas khaṅ ’di
dag zaṅs ma’i snod kyis gaṅ źiṅ ’dug go || g-yon can (2) ṅes bsams pa | legs par brid zin
gyis da ni ’gro’o sñam nas g-yon can des smras pa | ’phags pa khyod kyi dge ba’i phyogs
yoṅs su ñams pa ni bdag gi don yoṅs su ñams pa lags pas bdag slad kyis kyaṅ mchi yis da ni
mchi’o || bźin bzaṅs de (3) bźin gyis śig | g-yon can des rgan źugs de’i rkaṅ pa la phyag
’tshal te soṅ nas g-yon can de chom rkun pa de dag gi druṅ du soṅ ste smras pa | pad ma’i
mig can dag rdzas thams cad kyis gaṅ ba’i gru bo che skam sa na ’dug gis phrogs śig | phrogs
(4) śig | de na gcig gis smras pa | de na ’khod pa’i rab tu byuṅ ba drug bcu po dag ni
’phoṅ gi slob dpon śa stag yin źes grags pas de bźin du gźom par mi nus kyis | gaṅ gi tshe
de dag mtshan mo chos ñan pa de’i tshe gźom mo || gźan dag gis smras pa | (5) ñi ma gaṅ
la de dag gi chos ñan pa ’byuṅ bar ’gyur | des smras pa | tshes brgyad daṅ | bcu bźi la ’byuṅ
ste | de la tshes brgyad ni thal zin pas tshes bcu bźi la ’byuṅ bar ’gyur ro || de dag
sor mo dag gis ñi ma bgraṅ źiṅ ’khod ’khod nas | ji tsam na tshes bcu (6) bźi la bab ste
| dge ’dun gyi gnas brtan gyis so sor thar pa’i mṅo bton te | dge ’dun gyis gso sbyoṅ byas
nas chos sgrog pa seṅ ge’i khri la ’dzegs te ’di skad ces | mi mchog gdul ba’i kha lo sgyur
mdzad pa || kun sbyor ’chiṅ ba gcod pa de bźin gśegs || (7) dbaṅ po źi źiṅ ñer źi źi la
mkhas || mñan yod źugs pas bka’ bźin byed la gsuṅs || źes smra bar brtsams pa daṅ | g-yon
can de dag gis sgo brduṅs so || dge sloṅ dag gis tshor nas smras pa | śes ldan dag khyed
cag su yin | ’phags pa dag (199b1) bdag cag rigs kyi bu dag go || dge sloṅ rnams kyis bsams
pa | ri brags nas skye bo’i tshogs dag chos ñan du lhags gor ma chag gis sgo dbye’o sñam
nas | de dag gis sgo phye ba daṅ de dag źugs so || ji tsam na gźom par brtsams pa daṅ | dge
sloṅ (2) rnams kyis smras pa | śes ldan dag khyed cag na re bdag cag rigs kyi bu dag go
źes zer na | da ṅed cag ’joms par byed dam | de dag gis smras pa | ’phags pa dag bdag cag
la miṅ gñis mchis te | slad rol du ni rigs kyi bu dag ces bgyi la | (3) naṅ du ni chom rkun
pa dag ces bgyi’o || khyed cag gi miṅ ’dogs par byed pa ni ñams so || g-yon can de dag
gis dge sloṅ de dag bcom ste doṅ nas dge sloṅ bcom pa de dag gis gros byas pa | tshe daṅ ldan
pa dag bcom ldan ’das kyis lhag ma daṅ bcas (4) par gźom par bya’o źes gsuṅs pas | re
źig khyim bdag ’di phyogs bźi’i dge sloṅ gi dge ’dun la sbyin du bcug ste yaṅ ci bya | bdag
cag la sbyin du bcug ste yaṅ ci bya | bdag cag mñan yod ñid du doṅ na der bdag cag la tshaṅs
pa mtshuṅs par spyod (5) pa dag gis chos gos dag gis mi phoṅs par byed par ’gyur ro źes
gros byas so || ji ltar ’dod par bya | mtshan mo ’gebs pas ’doṅ źiṅ ñin mo thibs por źugs
te ’gro bar bya’o źes de dag gis khyim bdag la yaṅ ma bltas par doṅ ṅo || ji tsam (6) na
mthar gyis mñan yod du phyin pa daṅ dge sloṅ dag nam gyi cha stod daṅ nam gyi cha smad la
mi ñal bar sbyor ba’i rjes su brtson par gnas pa de dag gis dge sloṅ de dag sgren mor sgo’i
gam yo na rgyu ba mthoṅ nas smras pa | gcer bu sgre byi dag khyed cag ’dir ci ’dod ’di
khyed (7) kyi gtsug lag khaṅ yaṅ ma yin la | ’dug gnas kyaṅ ma yin no || de dag gis smras
pa | tshe daṅ ldan pa dag bdag cag gcer bu dag ma yin no || ’on khyed su yin | dge sloṅ dag
go || ’di lta bu dag dge sloṅ yin nam | gaṅ dag chom rkun pa dag (200a1) gis bcom pa de
dag ji lta bu yin | khyed cag miṅ ci | saṅs rgyas ’tsho’o || chos ’tsho’o || dge ’dun ’tsho’o
|| tshe daṅ ldan pa dag ’oṅs pa legs so ’oṅs pa legs so źes de dag gis sgo phye nas dge
sloṅ de dag ’jug tu bcug ste | (2) de dag la la las ni chos gos byin | la las ni śam thabs
byin | la las ni rdul zan byin | la las ni lhuṅ bzed phyin | la las ni chu tshags byin
te | bgo bśa’ ji lta ba bźin du thams cad du thams cad bgo bśa’ byas pa’i skabs de dge sloṅ
rnams kyis bcom (3) ldan ’das la gsol pa daṅ | bcom ldan ’das kyis bka’ stsal pa | de lta
bas na dge sloṅ dag dgon pa pas chos gos gsum las chos gos gaṅ yaṅ ruṅ ba khyim gźan du
gźag par bya’o || bcom ldan ’das kyis chos gos gsum las chos gos (4) gaṅ yaṅ ruṅ ba khyim
gźan du gźag par bya’o źes bka’ stsal nas | de dag de ñid du doṅ ste ñal bar byed pa daṅ
| bram ze daṅ khyim bdag rnams kyis smras pa | ’phags pa dag khyed cag ci’i slad du ’dir gzims
par mdzed | kho bo cag gis chos gos dag (5) ’di rag źag go || ’phags pa dag ci khyod
kyi chos gos dag rku bar bgyid dam | gal te thugs mi ches na snoms te bźud cig ces zer ba’i
skabs de dge sloṅ rnams kyis bcom ldan ’das la gsol pa daṅ | bcom ldan ’das kyis bka’ stsal
pa | der ñal (6) bar mi bya’o || de dag phyir doṅ ste skya reṅs ’char bar byed pa daṅ
| bud med kyi yul sgren mor ñal ba de dag gis smras pa | ’phags bdag khyed cag ci’i slad du
mtshan mo ñid la ’dir byon | kho bo cag gis ’dir chos gos dag bźag go || ’phags pa (7) dag
ci khyed cag gi chos gos dag rku bar bgyid dam | gal te thugs mi ches na snoms te bźud
cig ces zer ba’i skabs de dge sloṅ rnams kyis bcom ldan ’das la gsol ba daṅ | bcom ldan ’das
kyis bka’ stsal pa | der skya reṅs ’char bar mi bya’o || (200b1) de dag phyis der doṅ ste
baṅ rim du skya reṅs ’char bar byed pa daṅ | de dag chom rkun pa dag daṅ | g-yon can dag
daṅ | seṅ ge dag daṅ | stag daṅ | guṅ dag gi dbaṅ du gyur pa’i skabs de dge sloṅ rnams kyis
bcom ldan ’das la gsol pa daṅ | bcom ldan (2) ’das kyis bka’ stsal pa | gtsug lag khaṅ
du skya reṅs ’char bar bya’o || dge sloṅ rnams la dge ’dun gyi daṅ | mchod rten gyi daṅ |
gaṅ zag gi bya ba’i phyir mtshams kyi phyi rol du ’gro dgos par gyur pa de dag bdag cag gis
khyim gźan du chos gos dag (3) gźag go źes der mi ’gro ba’i skabs de dge sloṅ rnams kyis
bcom ldan ’das la gsol pa daṅ | bcom ldan ’das kyis bka’ stsal pa | dge sloṅ dgon pa pas
źag drug gi mtha’ tshun chad du chos gos de daṅ mtshams kyi phyi rol du ’bral bar bya’o ||
dge sloṅ (4) drug sde dag bsams bźin du źag bdun du ’bral bar byed pa’i skabs de dge sloṅ
rnams kyis bcom ldan ’das la gsol to || de nas bcom ldan ’das kyis byuṅ ba ’di daṅ | gleṅ
gźi ’di daṅ | skabs ’di la dge sloṅ gi dge ’dun bsdu ba mdzad do źes bya (5) ba la sogs
pa sṅa ma bźin no || saṅs rgyas bcom ldan ’das rnams ni mkhyen bźin du rmed par mdzad pa ste
źes bya ba la sogs pa yaṅ sṅa ma bźin ste | saṅs rgyas bcom ldan ’das kyis dge sloṅ drug
sde dag la rmas pa | dge sloṅ dag ṅas dge sloṅ dgon (6) pa pas źag drug gi mtha’ tshun chad
du chos gos de daṅ mtshams kyi phyi rol du ’bral bar bya’o źes gsuṅs na | khyed cag bsams
bźin du źag bdun du mtshams kyi phyi rol du ’bral bar byed pa bden nam | btsun pa mad
do || saṅs rgyas bcom ldan ’das kyis dge (7) sbyoṅ gi tshul ma yin pa | rjes su mthun pa ma
yin pa | ruṅ ba ma yin pa | tshul daṅ mthun pa ma yin pa ma yin pa de ni rab tu byuṅ bas
bya ba ma yin no źes rnam par smad pa mdzad do || de nas bcom ldan ’das kyis rnam graṅs du
mas rnam par smad nas | dge sloṅ rnams la (201a1) bka’ stsal pa | dge sloṅ dag de lta bas
na phan yon bcu yaṅ dag par gzigs pas ’dul ba la ñan thos rnams kyi bslab pa’i gźi bca’
bar bya ste źes bya ba la sogs pa sṅa ma bźin no || ṅa’i ñan thos rnams kyis ’dul ba la bslab
pa’i gźi ’di (2) ltar gdon par bya ste | dge sloṅ rab tu maṅ po dag gnas mal dgon pa dogs
pa daṅ bcas par grags pa | ’jigs pa daṅ bcas par grags pa ’jigs pa tha dad pas ’jigs su
ruṅ ba daṅ bcas par grags pa dag tu dbyar phyi mar gyur la | dge sloṅ dgon pa pas ’dod na
chos (3) gos gsum las chos gos gaṅ yaṅ ruṅ ba khyim gźan du gźag par bya’o || dge sloṅ dgon
pa pa la mtshams kyi phyi rol du ’gro dgos pa de lta bu’i rkyen źig byuṅ na dge sloṅ dgon
pa pa des źag drug gi mtha’ tshun chad du chos gos de daṅ mtshams kyi phyir rol du ’bral
bar (4) bya’o || de las ’das par ’bral na spaṅ ba’i ltuṅ byed do || dge sloṅ źes bya ba
ni chos ’di pa’o || rab tu maṅ po dag ces bya ba ni gñis yan chad rab tu maṅ po dag yin no
|| gnas mal źes bya ba ni gtsug lag khaṅ ṅo || dgon pa źes bya ba ni rdul phra rab (5) drug
la rdul phra mo gcig go || rdul phra mo drug la chu rdul gcig go || chu rdul drug la lcags
rdul gcig go || lcags rdul drug la ri boṅ rdul gcig go || ri boṅ rdul drug la lug rdul
gcig go || lug rdul drug la glaṅ rdul gcig go || glaṅ rdul drug (6) la ñi zer gyi rdul gcig
go || ñi zer gyi rdul drug la sro ma gcig go || sro ma drug la śig gcig go || śig drug
la nas gcig go || nas drug la sor gcig go || sor bźi drug la khru gaṅ ṅo || khru phyed daṅ
bźi la mi’i srid do || khru bźi la gźu’o || (7) gźu lṅa brgya la rgyaṅ grags te de phan
cad dgon pa’o || dogs pa daṅ bcas par grags pa źes bya ba ni chom rkun pa daṅ | g-yon can
gyis ’jigs par grags pa’o || ’jigs pa daṅ bcas par grags pa źes bya ba ni seṅ ge daṅ | stag
daṅ | guṅ gis (201b1) ’jigs par grags pa’o || ’jigs pa tha dad pas ’jigs su ruṅ ba daṅ bcas
par grags pa dag tu źes bya ba ni śa sbraṅ daṅ | sbraṅ bu mchu riṅs daṅ | rluṅ daṅ | ñi
ma daṅ | sdig sbrul gyi ’jigs pa tha dad pas ’jigs su ruṅ ba daṅ bcas par grags pa dag (2)
tu’o || dbyar phyi mar gyur la źes bya ba ni dbyar phyi mar gnas par khas blaṅs par gyur
la’o || dge sloṅ dgon pa pas źes bya ba ni dge sloṅ gaṅ yin pa des so || ’dod na źes bya
ba ni gal te don du gñer na’o || chos gos gsum las chos gos gaṅ yaṅ (3) ruṅ ba źes bya ba
ni snam sbyar daṅ | bla gos daṅ | mthaṅ gos las gaṅ ’dod pa’o || khyim gźan du źes bya ba
ni gaṅ na lam po che daṅ | sraṅ daṅ | bźi mdo daṅ | sum mdo dag yod par ro || gźag par bya’o
źes bya ba ni gtams par bya ba’o || (4) dge sloṅadagona pa pa la mtshams kyi phyi rol
du ’gro dgos pa de lta bu’i rkyen źig byuṅ na źes bya ba ni dge ’dun gyi’am | mchod rten gyi’am
| gaṅ zag gi bya ba’i phyir mtshams kyi phyi rol du ’gro dgos pa de lta bu’i rkyen źig
byuṅ na’o || dge sloṅ dgon pa pa des źes (5) bya ba ni dge sloṅ gaṅ yin pa des so || źag
drug gi mtha’ tshun cad du źes bya ba ni ñin mtshan drug gi mtha’ tshun cad du’o || chos
gos de daṅ mtshams kyi phyi rol du ’bral bar bya’o źes bya ba ni chos gos bźag pa gaṅ yin
pa de daṅ ṅo || de las ’das par ’bral na (6) źes bya ba ni de las lhag par skya reṅs ’char
bar byed na’o || spaṅ ba’i ltuṅ byed do źes bya ba ni dṅos po de spaṅs nas ltuṅ byed kyi
ltuṅ ba bśags par bya ba ste | des na spaṅ ba’i ltuṅ byed do źes gsuṅs so || de la ltuṅ bar
ji ltar ’gyur źe na | ’di ltar dge sloṅ (7) dgon pa pas chos gos gsum las chos gos gaṅ
yaṅ ruṅ ba daṅ mtshams kyi phyi rol du bral na thams cad du spaṅ ba’i ltuṅ byed du ’gyur ro
|| ’di’am der bar chad brgyad po ’di lta ste | rgyal po’i ’jigs pa daṅ | chom rkun pa’i
’jigs pa daṅ | mi’i ’jigs (202a1) pa daṅ | chu’i ’jigs pa daṅ | seṅage’i ’jigs pa daṅ | stag
gi ’jigs pa daṅ | mi’i ’jigs pa daṅ | mi ma yin pa’i ’jigs pa las gaṅ yaṅ ruṅ ba ñe bar
gnas pa la ltuṅ ba med do || las daṅ po pa daṅ | smyos pa daṅ | (2) sems ’khrugs pa daṅ |
tshor ba dag gis ñen pa la ltuṅ ba med do || źag bdun gyis ’bral ba’i spaṅ ba ste ñi śu bdun
pa rdzogs s+ho || ||

