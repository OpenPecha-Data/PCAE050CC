[Pāyantika 73]saṅs rgyas bcom ldan ’das mñan yod na rgyal byed kyi tshal mgon med zas sbyin
gyi kun dga’ ra (2) ba na bźugs so || de’i tshe na drug sde dag raṅ gi lag gis sa rko bar
byed | rkor ’jud par byed || rnad sgal spyur bar byed | spyur du ’jud par byed | yur ba ’dren
par byed | ’dren (3) du ’jud par byed nas | gźan mu stegs can dag śes ldan dag śākya ’i
bu’i dge sbyoṅ ’di dag raṅ gi lag gis sa rko bar byed | rkor ’jud par byed | rnaṅ sgal spyur
bar byed || spyur (4) du ’dzud par byed | yur ba ’dren par byed | ’dren du ’jud par byed
de | bram ze daṅ khyim bdag dag kyaṅ raṅ gi lag gis sa rko bar byed | rkor ’jud par byed
| rnaṅ sgal sbyur (5) bar byed | spyur du ’jud par byed | ’dren du ’jud par byed na | śes
ldan dag śākya ’i bu’i dge sbyoṅ ’di dag daṅ | bram ze daṅ | khyim bdag dag la (2a1) bye
brag ni ci yod | bsam pa ni ci yod | tha dad du bya ba ni ci yod | su źig dge sbyoṅ mgo
reg ’di dag la bsod sñoms sbyin pa daṅ bya bar sems źes smod par byed | phyar ka gtoṅ bar
byed | kha zer bar byed pa’i skabs de dge sloṅ rnams (2) kyis bcom ldan ’das la gsol to |
de nas bcom ldan ’das kyis byuṅ ba ’di daṅ | gleṅ gźi ’di daṅ | skabs ’di la dge sloṅ gi dge
’dun bsdu ba mdzad do źes bya ba la sogs pa sṅa ma bźin no || saṅs rgyas bcom ldan ’das
rnams ni mkhyen (3) bźin du rmed par mdzad pa ste źes bya ba la sogs pa yaṅ sṅa ma bźin te
| saṅs rgyas bcom ldan ’das kyis drug sde dag la rmas pa | dge sloṅ dag khyed raṅ gi lag
gis sa rko bar byed | rkor ’jud par byed | rnaṅ sgal spyur par byed || sgyur du ’jud par
(4) byed | yur ba ’dren par byed | ’dren du ’jud par byed pa bden nam | btsun pa mad do ||
saṅs rgyas bcom ldan ’das kyis dge sbyoṅ gi tshul ma yin pa | rjes su mthun pa ma yin par
| ruṅ ba ma yin pa | tshul daṅ mthun pa ma yin pa de ni rab tu byuṅ (5) bas bya ba ma yin
no źes rnam par smad pa mdzad do | de nas bcom ldan ’das kyis rnam graṅs du mas rnam par
smad nas dge sloṅ rnams la bka’ stsal pa | dge sloṅ dag de lta bas na phan yon bcu yaṅ dag
par gzigs pas ’dul ba la ñan thos rnams kyi (6) bslab pa’i gźi bca’ bar bya ste źes bya ba
la sogs pa sṅa ma bźin no || ṅa’i ñan thos rnams kyis ’dul ba la bslab pa’i gźi ’di ltar
gdon par bya ste | yaṅ dge sloṅ gaṅ raṅ gi lag gis sa rko ’am | rkor ’jud na ltuṅ byed do
| yaṅ dge sloṅ gaṅ (2b1) źes bya ba ni drug sde ’am | gźan yaṅ de lta bu gaṅ yin pa’o ||
raṅ gi lag gis źes bya ba ni lag nas lag pas so || sa źes bya ba ni sa gñis te | raṅ bźin
can daṅ | raṅ bźin can ma yin pa’o || raṅ bźin can źes bya ba ni char chu źod na zla ba gsum
gyis sa ’thas (2) par gyur pa’o || char chu ma źod na zla ba drug gis sa ’thas par gyur
pa’o || raṅ bźin can ma yin pa ni de las gźan pa’o || rko’am źes bya ba ni bdag ñid kyis
so || rkor ’jud na źes bya ba ni gźan no || ltuṅ byed do źes bya ba ni sems can dmyal ba daṅ
| dud ’gro (3) daṅ | yi dgas ṅan soṅ daṅ | ṅan ’gro daṅ | log par ltuṅ ba dag tu sreg par
byed | ’tshod par byed || ltuṅ bar byed pa’o || gźan yaṅ ji srid du ltuṅ ba de ma bśags
śiṅ so sor ma bśags na dge ba’i chos rnams la sgrib par byed pa ste || des na ltuṅ byed do
źes (4) gsuṅs so || de la ltuṅ bar ji ltar ’gyur źe na | dge sloṅ sa rko na raṅ bźin can
rko na ltuṅ byed du ’gyur la | raṅ bźin can ma yin par rko na ñes byas su ’gyur ro || dge
sloṅ sa źag ’gogs na sra ba ’gogs pa na ltuṅ byed du ’gyur la | grugs pa ’gogs na ñes byas
su ’gyur (5) ro | |dge sloṅ sa la phur pa ’debs na ltuṅ byed du ’gyur la | sa las phur pa
’byin na ñes byas su ’gyur ro || dge sloṅ sa la ri mo ’dren na ñes byas su ’gyur ro || śod
dgod pa’i bsam pa la ni ltuṅ ba med do || dge sloṅ sa daṅ ’byar ba’i lci ba ’gogs na ñes
byas su ’gyur (6) la | lci ba ’ba’ źig ’gogs pa la ni ltuṅ ba med do || dge sloṅ ṅogs rtib
par byed na sra ba rtib par byed na ltuṅ byed du ’gyur la | grugs pa rtib par byed na ñes
byas su ’gyur ro || dge sloṅ ’dam skyod par byed na ñes byas su ’gyur ro || dge sloṅ ’dam
daṅ ’brel ba’i (7) phru ba daṅ | bum pa daṅ | ril ba ’degs par byed na ñes byas su ’gyur
ro || dge sloṅ rtsig pa ’jig par byed na sra ba ’jig par byed na ltuṅ byed du ’gyur la |
grugs pa ’jig par byed na ñes byas su ’gyur ro || dge sloṅ rtsig pa’i skyoṅ nul ’gogs par
byed na srab (3a1) ’gogs par byed na ltuṅ byed du ’gyur la || grugs pa ’gogs par byed na
ñes byas su ’gyur ro || dge sloṅ rtsig pa la phur pa ’debs na ltuṅ byed du ’gyur la | rtsig
pa las phur pa ’byin na ñes byas su ’gyur ro || dge sloṅ rtsig pa daṅ ’byar ba’i lci ba
’gogs (2) par byed na ñes byas su ’gyur ro || dge sloṅ rtsig pa la ri mo ’dren par byed na
ñes byas su ’gyur ro || śod dgod ba’i bsam pa la ni ltuṅ ba med do || dge sloṅ rtsig pa las
tshwa rgo ’brul bar byed na ñes byas su ’gyur ro || dge sloṅ rdo ba can gyis rko bar byed
na | gal te sa ches (3) maṅ la rdo ba ches chuṅ na ltuṅ byed du ’gyur ro | gal te rdo ba
ches ñuṅ na ñes byas su ’gyur ro || rdo ba ’ba’ źig skyod par byed pa la ni ltuṅ ba med
do || dge sloṅ bye ma can gyis rko bar byed na | gal te sa ches maṅ la bye ma ches ñuṅ na
ltuṅ byed du ’gyur ro || gal (4) te bye ma ches maṅ la śa ches ñuṅ na ñes byas su ’gyur ro
|| bye ba ’ba’ źig rko ba la ni ltuṅ ba med do || dge sloṅ lag gis blas rgyu skar gyi sbyor
bas ruṅ bar byed pa med na thur ma sor bźi tsam sa la ’dzugs pa la ltuṅ ba med do || las
daṅ po pa daṅ | smyos pa daṅ | sems ’khrugs (5) pa daṅ | tshor ba dag gis ñen pa la ltuṅ
ba med do || sa rko ba’i ltuṅ byed de bdun bcu rtsa gsum pa rdzogs so || ||

