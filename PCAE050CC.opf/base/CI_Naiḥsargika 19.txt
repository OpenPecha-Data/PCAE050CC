[Naiḥsargika 19]saṅs rgyas bcom ldan ’das mñan yod na rgyal byed kyi tshal mgon med zas sbyin
gyi kun dga’ ra ba na bźugs so || gaṅ gi tshe bcom ldan (150a1) ’das ’jig rten du byuṅ ba
de’i tshe na thams cad du yul dbus su saṅs rgyas bcom ldan ’das byuṅ ṅo źes sgra grags te
| de’i ñan thos rnams ’bar ba daṅ | gsal ba daṅ | char ’bab pa daṅ | glog ’byin pa’i cho
’phrul dag byed pas gaṅ dag de la mchod (2) pa dag byed pa de dag ni śin tu ’bras bu che
ba daṅ | phan yon che ba daṅ | gsal ba che ba daṅ | rgyas pa che bar ’gyur ro źes byaṅ lam
pa’i tshoṅ pa dag gis thos nas de dag gis smras pa | śes ldan dag yul dbus su ’doṅ ṅo ||
der kher sbogs maṅ bo yaṅabasgruba (3) par bya | saṅs rgyas daṅ | chos daṅ dge ’dun dag la
mchod pa bya’o źes byaṅ lam pa’i tshoṅ pa de dag zoṅ thogs te | yul dbus su ’phags nas mthar
gyis mñan yod du phyin to || mñan yod na śes pa can rtsis mkhas pa źig ’dug pa des byaṅ
lam nas tshoṅ pa (4) don mthun ’oṅs źes thos nas des bsams pa | soṅ ste je bltas na der
cuṅ zad ’thob bo sñam nas | des cuṅ zad dmigs pas kyaṅ śes | cuṅ zad rtog ges kyaṅ śes nas
de soṅ ste | ded dpon la miṅ daṅ rus nas brjod ciṅ miṅ ’di źes bya ba ’oṅs ba legs (5) so
’oṅs pa legs so || khyod kyi ma ni miṅ ’di źes bya | khyod kyi pha ni miṅ ’di źes bya | khyod
kyi rdzas ni ’di sñed cig ’oṅs so || ñi ma ga ge mo źig la ni khal ’jig par ’gyur ro
|| khe sbogs ni ’di sñed cig ’grub par ’gyur ro źes smras pa daṅ ded dpon des (6) bsams pa
| bcom ldan ’das kyi ñan thos gaṅ dag ’bar ba daṅ | gsal ba daṅ | char ’bab pa daṅ | glog
’byin pa’i cho ’phrul dag byed ces grag pa de dag las ’ga’ źig ’di yin gor ma chag sñam nas
des de la dad pas byaṅ lam gyi nags kyi ’bras bus sloṅ (7) phor bkaṅ ste byin nas la ba
srin bu’i mdog lta bu cig kyaṅ bskon no || śes pa can des blaṅs śiṅ gyon te tshaṅs pa mtshuṅs
par spyod pa rnams kyi gan du soṅ ba daṅ | de dag gis de mthoṅ nas smras pa | śes pa
can khyod kyis mgo bzlog ste ñal ba gaṅ źig las thob des (150b1) smras pa | byaṅ lam nas tshoṅ
pa don mthun ’oṅs nas der kho bos ded dpon la miṅ daṅ rus nas brjod nas des kho bo la
dad pas dad pa’i dbaṅ du byas pa sbyin no || de dag gis smras pa | śes pa can bdag cag la
śākya ’i bu’i dge sbyoṅ de dag rtag tu khyed la thag pa dag daṅ phreṅ rgyud dag (2) daṅ |
’bru mar mkhan dag las gźan pa mi gtso bo ’ga’ yaṅ mṅon par dad par mi byed do źes tho ’tsham
par byed kyis | khyod la ba ’di gyon te soṅ la śākya ’i bu’i dge sbyoṅ de dag gi sñiṅ
dag gas par gyis śig de ltar bya’o źes smras te | de nas śes pa can de la ba de gyon nas
rgyal byed (3) kyi tshal du soṅ ṅo || drug sde dag gis kun tu spyod pa ni ’dir bdag cag gis
bram ze daṅ khyim bdag ’oṅs pa rnams la yaṅ chos bstan par bya | rgol bdag kyaṅ tshar gcad
par bya | Raṅa gi grags pa yaṅ bsgrag par bya’o sñam pas drug sde las gaṅ yaṅ ruṅ bas rgyal
byed kyi tshal gyi sgo (4) stoṅ par mi ’jog pas ñe dga’ rgyal byed kyi tshal gyi sgo
na ’chag ciṅ ’dug pa des śes pa can de thag riṅ po kho na nas mthoṅ ṅo || de nas ñe daga’asa
bsams pa | gcer bu pa ṅan pa ’di la ba bzaṅ po źig gyon te ’oṅs kyis gal te bdag gis de
ma phrogs na ñe dga’ na ñe dga’ źes bya ba’i (5) miṅ mi gzuṅ ṅo sñam nas | des de la smras
pa | śes pa can khyod gcer bu pa yin la la ba ’di lta bu gyon na phyir babs sam ci kho bo
phyir ma babs te | ’di ltar byaṅ lam nas tshoṅ pa don mthun ’oṅs nas der kho bos ded dpon
la miṅ daṅ rus nas brjod nas des kho bo la dad pas dad (6) pa’i dbaṅ du byas pa byin no
|| ma legs so ma legs so || khyed kyis rgas pa’i gnas skabs su tshul khrims ’chal pa kun tu
spyad do || tshur śog ’dug śig daṅ chos bstan par bya’o || śes pa can de ñe dga’i mdun du
’dug pa daṅ | ñe dga’ yid dga’ źiṅ yid dga’ (7) nas de la sbyin pa’i bsṅags pa brjod par
brtsams so || drug sde dag gi kun tu spyod pa ni gal te tshul khrims kyi gtam dag byed na
ñan pa po dag bdag cag lha rnams su skyes so sñam du sems la | gal te sbyin pa’i gtam dag
byed na ñan pa po dag raṅ gi śa gaṅ yin (151a1) pa de yaṅ bcad ciṅ bcad ciṅ sbyin par bya’o
sñam du sems so || gal te ṅan soṅ gi gtam dag byed na ñan pa po dag bdag cag ṅan soṅ rnams
su skyes so sñam du sems par ’gyur ba yin pas | ñe daga’asa śes pa can de la smras pa
| śes (2) pa can khyod kyi ston pa ni ṅan pa la mos pa yin te | gal te de bzaṅ po ’dod par
gyur na des khyed cag la gos ’bum ri ba daṅ | zas ro brgya daṅ ldan pa daṅ | khaṅ pa brtsegs
pa mig lṅa brgya pa yaṅ gnaṅ bar ’gyur pa źig ma gnaṅ ṅo || kho bo cag gi (3) ston pa
ni bzaṅ po la mos pa yin pas | des kho bo cag la gos ’bum ri ba daṅ | zas ro brgya daṅ ldan
pa daṅ | khaṅ pa brtsegs pa mig lṅa brgya pa yaṅ gnaṅ ṅo || gal te khyod la ba ’di lta bu
gyon te sloṅ mo la ’gro bar gyur na bram ze daṅ khyim bdag dad (4) pa can dag gis śes pa
can ’dis tshul khrims ’chal pa kun tu spyad do sñam du śes pas khyed kyis sloṅ mo yaṅ mi
rñed par gyur gyis | khyod kyi la ba ’di kho bo la byin cig daṅ | kho bos khyod la la ba gźan
źig sbyin no || kho bo la ba ’di gyon te bsod sñoms (5) la ’jug pa na | bram ze daṅ khyim
bdag dad pa can dag gis kho bo mthoṅ nas btsun pa ñe daga’asa la ba ’di lta bu ga las
rñed ces zer na | kho bos de dag la ’di skad ces śes pa can che ge mo źig gis byin no źes
brjod par bya ste | des na de dag gis śes (6) pa can dad pa daṅ ldan par gyur to sñam du śes
par ’gyur źiṅ | de dag gis khyod sloṅ mo la źugs pa la chaṅ daṅ nur rtsi’i sloṅ phor bkaṅ
ste sbyin par ’gyur ro || des smras pa | btsun pa ñe dga’ bźes śig | ñe daga’asa smras
pa | śes pa can khyod kyi (7) tshaṅs pa mtshuṅs par spyod pa dag ni tshul khrims ’chal pa
yin pas | khyod de dag gi tshig thos nas yaṅ phyir ’phrog tu ’oṅ bar gyur pa de lta bu’i gnas
yod do || btsun pa ñe dga’ ci kho bo’i la ba ’di tshaṅs pa mtshuṅs par spyod pa de dag
dbaṅ pa yin nam | la (151b1) pa ’di ni kho po ñid dbaṅ ba yin gyis bźes śig daṅ | slar ’phrog
tu mi mchis so || ñe daga’asa la baṅ blaṅs nas la brtsub po gźan źig de la byin nas śes
pa can de la ba rtsub po de gyon nas tshaṅs pa mtshuṅs par spyod pa rnams kyi gan du phyir
soṅ ba daṅ | de dag gis (2) de mthoṅ nas smras pa | śes pa can khyod kyis yaṅ mgo bsgyur
de ñal ba gaṅ źig las thob | des smras pa | ’di ni glo gźan nas grub pa yin no || ji ltar
gyur | kho bos la bde btsun pa ñe dga’ la byin nas des kyaṅ kho bo la la ba ’di byin no
|| de dag gis (3) spyos te smras pa | śes pa can śākya ’i bu’i dge sbyoṅ rnams ni yu bu cag
gson pas kyaṅ mi dga’ ba yin no || drug sde dag ji lta bar gźan de lta ma yin la | ñe dga’
ji lta bar drug sde gźan de lta ma yin no || gal te khyod kyis dge sloṅ gnas brtan gźan
’ga’ źig (4) la byin par gyur na kho bo cag kyaṅ rjes su yi raṅ bar byed na khyod kyis ñe
dga’ la byin te | de ni bdag cag las thoṅ gi phyis bu len par ’dod pa yin gyis | gal te
la ba khyer te ’oṅ na de lta na legs | gal te khyer te mi ’oṅ na kho bo cag gis khyod tshaṅs
pa mtshuṅs (5) par spyod pa’i naṅ nas gnas nas dbyuṅ bar bya źiṅ | tshul śiṅ yaṅ dbyuṅ
bar bya | spaṅ leb khri’u yaṅ bsgyur bar bya | sloṅ phor yaṅ khas dbub par bya || bar ba yaṅ
dor bar bya’o || de skrag nas ñe dga’ ga la ba der soṅ ba daṅ ñe daga’asa thag riṅ po kho
na nas de ’oṅ ba mthoṅ nas (6) des bsams pa | śes pa can ’gros ’di lta bus ’oṅ ba ’di ni
bdag gi la ba ’phrog par byed pa yin no sñam nas de gtsug lag khaṅ gi naṅ du źugs nas sgo
bcad de ’dug go || śes pa can des sgo brduṅ bar brtsams te btsun pa ñe dga’ btsun pa ñe
dga’ źes bos pa daṅ ñe dga’ caṅ mi smra (7) bar ’dug go || dge sloṅ rnams kyis de la smras
pa | śes pa can khyod la btsun pa ñe daga’asa ci bya | des smras pa | des kho bo’i lab źig
khyer ro || śes pa can gal te khyod la ba ’dod na soṅ la bcom ldan ’das la skyabs su sgrubs
śig | de bcom ldan ’das ga la (152a1) ba der soṅ ba daṅ | bcom ldan ’das kyis śes pa can
de thag riṅ po kho na nas ’oṅ ba gzigs so || gzigs nas kyaṅ dge sloṅ rnams la bka’ stsal
pa | dge sloṅ dag khyed śes pa can thag riṅ po kho na nas ’oṅ ba la ltos śig | btsun pa
bka’ (2) bźin ’tshal | ’di ni la ba’i phyir ’oṅs te | gal te la ba thob na de lta na legs
gal te ma thob na khrag tsha ba skyugs te dus byed par ’gyur ro || de nas śes pa can de phyin
nas bcom ldan ’das la ’di skad ces gsol to || bcom ldan ’das btsun pa ñe daga’asa bdag
(3) gi la ba ’tshal ba de bcom ldan ’das kyis bdag la slar stsal du gsol cig | gal te bcom
ldan ’das kyis bdag la la ba slar stsal du ma stsal na | ’di ltar bdag tshaṅs pa mtshuṅs
par spyod pa’i naṅ nas gnas nas phyuṅ bar ’gyur źiṅ tshul śiṅ yaṅ phyuṅ bar (4) gyur | spaṅ
leb khri’u yaṅ bsgyur bar ’gyur | sloṅ phor yaṅ khas phub par ’gyur | khar ba yaṅ bor bar
’gyur ro || de nas bcom ldan ’das kyis tshe daṅ ldan pa kun dga’ bo la bka’ stsal pa |
kun dga’ bo soṅ la ñe dga’i gan du soṅ ste | śes pa can gyi (5) la ba phyir byin cig | gal
te mi byin na śes pa can ’di khrag tsha ba skyugs te dus byed par ’gyur ba’i gnas de lta
bu yod do źes gyis śig | tshe daṅ ldan pa kun dga’ bos btsun pa bka’ bźin ’tshal źes bcom
ldan ’das las mñan nas ñe dga’ ga la ba der soṅ (6) ba daṅ | ñe daga’asa tshe daṅ ldan pa
kun dga’ bo thag riṅ po kho na nas ’oṅ ba mthoṅ nas des bsams pa | śes pa can gyi pho ña ’di
lta bu khrid de ’oṅs pas ’dis kho bo’i la ba phrogs par ’gyur ro sñam mo || de nas tshe
daṅ ldan pa kun dga’ bos ñe dga’ la ’di skad ces smras (7) so || bcom ldan ’das kyis bka’
stsal pa | śes pa can gyi la ba phyir byin cig | gal te ’di’i la ba phyir myur bar ma byin
na śes pa can ’di khrag tsha ba skyugs te dus byed par ’gyur ba’i gnas de lta bu yod par
’gyur ro źes byuṅ ṅo || ñe daga’asa smras pa | btsun pa kun (152b1) dga’ bo ston pa’i bka’
mñan par zad kyi | gźan du na sgre byi gcer bu ’di khrag tshab skyugs te dus byed par ’gyur
ba bas gal te śes pa can śa stag gis ’dzam bu’i gliṅ ’di lta ste | dper na bu ram śiṅ
gi tshal lam | ’dam bu’i tshal lam | ’od ma’i tshal bźin du gaṅ (2) bar gyur la de dag thams
cad khrag tsha ba skyugs te kha dag ciṅ dus byed par gyur kyaṅ ñe dga’i spu’i rtse mo tsam
yaṅ mi g-yo ste | ’on kyaṅ bźud cig daṅ sbyin no || tshe daṅ ldan pa kun dga’ bo soṅ ba
daṅ ñe daga’asa smras pa | kwa’i gcer bu pa ñon cig khyod kyis ston pa brdzun ma des (3)
brdzun du smra bas ’jig rten bslus nas sems can dmyal ba rnams su skyes te | de’i lce la
thoṅ gśol lṅa brgyas rmed par byed na | khyed kyaṅ de bas kyaṅ brdzun ma chen po yin pas khyed
kyi lce la yaṅ thoṅ gśol stoṅ gis rmo bar ’gyur ro || gźan yaṅ kho bo’i la ba khyod kyis
(4) spyod na | ci kho bos kyaṅ khyod kyi la ba spyad sñam mam | btsun pa ñe dga’ ma lags
so || ñe daga’asa de’i la ba des mdoms kyi phyogs thams cad phyis nas bźi ltab tu blta
ba ste | lag pa g-yon pa’i steṅ du bźag nas lag pa g-yas pas thal lcag gis bsnun pa daṅ rim
pa (5) thams cad rdol bar gyur nas smras pa | śes pa can lag pa gñis rkyoṅ śig | ṅes lag
pa gñis brkyaṅ ba daṅ | ñe daga’asa gaṅ gis de khas bub tu ’gyel bar ’gyur ba de lta bu’i
śugs kyis la ba lag tu byin pa daṅ | de khas bub tu ’gyel nas ñe daga’asa rdog pas bsnun
(6) te smras pa | gcer bu pa sgre byi gtsug lag khaṅ sla tsas ma gtal bar soṅ śig | btsun
pa ñe dga’ gal te ma gum na mchi ste | slan chad rgyal byed kyi tshal du mi mchi’o || de ni
re źig byuṅ ba yin gyi | saṅs rgyas bcom ldan ’das re źi ga ’dul ba la ñan thos rnams kyi
(7) bslab pa’i gźi ’cha’ bar ni mi mdzad do || saṅs rgyas bcom ldan ’das mñan yod na rgyal
byed kyi tshal mgon med zas sbyin gyi kun dga’ ra ba na bźugs so || de’i tshe na dge sloṅ
drug sde dag mṅon mtshan can gyis spyod pa rnam pa sna tshogs byed de | kun tu sbyor bar
byed | Raba tu sbyor par (153a1) byed | bun ’gyed par byed | skyed ’gyed par byed | byas
pa’i phyir byas pa daṅ | byas pa’i phyir ma byas pa daṅ | ma byas pa’i phyir byas pa daṅ
| ma byas pa’i phyir ma byas pa gtoṅ bar byed do || ji ltar kun du sbyor bar byed ce na |
kun du rtsom par byed | yul tshol bar (2) byed | śiṅ rta sogs par byed | yul du ’gro ba’i
rdzas śom par byed | le’u pa daṅ | gro ba daṅ | snag tsha daṅ | smyu gu daṅ | yi ge pa tshol
bar byed de | de ltar kun du sbyor bar byed do || ji ltar rab tu sbyor bar byed ce na |
brgyad śas daṅ | bcu śas daṅ | (3) bcu gñis śas kyi phyir dbaṅ po daṅ | gro ba daṅ | snag
tsha daṅ | smyu gu daṅ | yi ge pa tshol bar byed de | de ltar rab tu sbyor bar byed do ||
ji ltar bun ’gyed par byed ce na | nas daṅ ’bru rñiṅ pa gser phye daṅ ñe sde’i phyir gtoṅ
ba daṅ | gźal ba’i snod daṅ | bre’u (4) chuṅ daṅ | phul daṅ gro ba daṅ | snag tsha daṅ |
smyu gu daṅ | yi ge pa tshol bar byed de | de ltar bun ’gyed par byed do || ji ltar skyed
’gyed par byed ce na | duṅ gi tshogs kyi phyir nor bu’i tshogs gtoṅ bar byed pa daṅ | nor
bu’i tshogs kyi phyir mu tig gi tshogs gtoṅ bar byed (5) pa daṅ | mu tig gi tshogs kyi phyir
baiḍūR+Ya’i tshogs gtoṅ bar byed ciṅ | dpaṅ po daṅ | gro ba daṅ | snag tsha daṅ | smyu
gu daṅ | yi ge pa tshol bar byed de | de ltar skyed ’gyed par byed do || ji ltar byas pa’i
phyir byas pa gtoṅ bar byed ce na | gser mṅon mtshan can gyi (6) phyir mṅon mtshan can gtoṅ
bar byed de | de ltar byas pa’i phyir byas pa gtoṅ bar byed do || ji ltar byas pa’i phyir
ma byas pa gtoṅ bar byed ce na | gser mṅon mtshan can gyi phyir mṅon mtshan can med pa
gtoṅ bar byed de | de ltar byas pa’i phyir ma byas pa gtoṅ bar byed do || ji (7) ltar ma byas
pa’i phyir byas pa gtoṅ bar byed ce na | gser mṅon mtshan can ma yin pa’i phyir mṅon mtshan
can gtoṅ bar byed de | de ltar ma byas pa’i phyir byas pa gtoṅ bar byed do || ji ltar
ma byas pa’i phyir ma byas pa gtoṅ bar byed ce na | gser mṅon mtshan can (153b1) ma yin
pa’i phyir mṅon mtshan can ma yin par gtoṅ bar byed de | de ltar ma byas pa’i phyir ma byas
pa gtoṅ bar byed do || gźan mu stegs can dag śes ldan dag śākya ’i bu’i dge sbyoṅ rnams
ni ma log ma spaṅs so sor ma spaṅs pa yin te | ’di ltar mṅon mtshan can (2) gyis spyod pa
rnam pa sna tshogs byed de | kun du spyod par byed | rab tu sbyor bar byed | bun ’gyed par
byed | skyed ’gyed par byed | byas pa’i phyir byas pa daṅ | byas pa’i phyir ma byas pa daṅ
ma byas pa’i phyir byas pa daṅ ma byas pa’i phyir ma byas pa gtoṅ bar byed do || bram ze
(3) daṅ | khyim bdag rnams kyaṅ mṅon mtshan can gyis spyod pa rnam pa sna tshogs byed de
| kun du sbyor bar byed | rab tu sbyor bar byed | bun ’gyed par byed | skyed ’gyed par byed
| byas pa’i phyir byas pa daṅ | byas pa’i phyir ma byas pa daṅ ma byas pa’i phyir byas pa
daṅ | (4) ma byas pa’i phyir ma byas pa gtoṅ bar byed na śes ldan dag śākya ’i bu’i dge
sbyoṅ rnams daṅ bram ze daṅ | khyim bdag rnams la bye brag ni ci yod | bsam pa ni ci yod |
tha dad du bya ba ni ci yod | su źig dge sbyoṅ mgo reg ’di dag la bsod sñoms sbyin pa daṅ
bya bar sems (5) źes smod par byed | phyar ka gtoṅ bar byed | kha zer bar byed pa’i skabs
de dge sloṅ rnams kyis bcom ldan ’das la gsol to || de nas bcom ldan ’das kyis byuṅ ba ’di
daṅ | gleṅ gźi ’di daṅ | skabs ’di la dge sloṅ gi dge ’dun bsdu mdzad do źes bya ba la sogs
pa sṅa (6) ma bźin no || saṅs rgyas bcom ldan ’das rnams ni mkhyen bźin du rmed par mdzad
pa ste źes bya ba la sogs pa sṅa ma bźin no || saṅs rgyas bcom ldan ’das kyis dge sloṅ
drug sde dag la rmas pa | dge sloṅ dag khyed mṅon mtshan can gyis spyod pa rnam pa sna tshogs
byed pa bden (7) nam | btsun pa mad do || saṅs rgyas bcom ldan ’das kyis dge sbyoṅ gi
tshul ma yin pa | rjes su mthun pa ma yin pa | ruṅ ba ma yin pa | tshul daṅ mthun pa ma yin
pa de ni rab tu byuṅ bas bya ba ma yin no || źes rnam par smad pa mdzad do || de nas bcom
ldan ’das (154a1) kyis rnam graṅs du mas rnam par smad nas dge sloṅ rnams la bka’ stsal
pa | dge sloṅ dag de lta bas na phan yon bcu yaṅ dag par gzigs pas ’dul ba la ñan thos rnams
kyi bslab pa’i gźi bca’ bar bya ste źes bya ba la sogs pa sṅa ma bźin no || ṅa’i ñan (2)
thos rnams kyis ’dul ba la bslab pa’i gźi ’di ltar gdon par bya ste | yaṅ dge sloṅ gaṅ
mṅon mtshan can gyis spyod pa rnam pa sna tshogs byed na spaṅ ba’i ltuṅ byed do || yaṅ dge
sloṅ gaṅ źes bya ba ni drug sde dag gam | gźan yaṅ de lta bu gaṅ yin pa’o || mṅon mtshan
(3) can gyis spyod pa rnam pa sna tshogs źes bya ba ni rnam pa du ma’o || byed na źes bya
ba ni kun du sbyor bar byed pa daṅ | rab tu sbyor bar byed pa daṅ | bun ’gyed par byed pa
daṅ | skyed ’gyed par byed pa lhag par spyod par byed na’o || spaṅ ba’i ltuṅ byed do źes bya
ba ni (4) dṅos po de spaṅs nas ltuṅ byed kyi ltuṅ ba bśags par bya ste | des na spaṅ ba’i
ltuṅ byed do źes gsuṅs so || de la ltuṅ bar ji ltar ’gyur źe na | dge sloṅ gis rñed pa
’dod pas yul gyi tha sñad kyi zoṅ kun du sbyor bar byed ciṅ | de de la śiṅ rta daṅ glaṅ daṅ
gla (5) mi daṅ | dpaṅ po daṅ | gro ba daṅ | snag tsha daṅ | smyu gu daṅ | yi ge pa tshol
bar byed de | śo gam daṅ la gcan daṅ gru btsas sbyin par byed na ji srid du rñed pa dag bdag
gir mi byed pa de srid du ñes byas su ’gyur la | rñed pa bdag gir byed pa na spaṅ ba’i
(6) ltuṅ byed du ’gyur ro || dge sloṅ gis rñed pa ’dod pas dbyig gam | gser rab tu sbyor
bar byed ciṅ | de de la dpaṅ po daṅ | gro ba daṅ snag tsha daṅ | smyu gu daṅ | yi ge pa tshol
bar byed na ji srid du rñed pa bdag gir mi byed pa de srid du ñes byas su ’gyur la | (7)
rñed pa dag bdag gir byed na spaṅ ba’i ltuṅ byed du ’gyur ro || dge sloṅ gis rñed pa ’dod
pas nas daṅ | ’bru’i bun ’gyed par byed ciṅ | de de la gźal blugs daṅ | bre’u chuṅ daṅ
| phul daṅ | dpaṅ po daṅ | gro ba daṅ | snag tsha daṅ | smyu gu daṅ | (154b1) yi ge pa tshol
bar byed na ji srid du rñed pa bdag gir mi byed pa de srid du ñes byas su ’gyur la | rñed
pa bdag gir byed pa na spaṅ ba’i ltuṅ byed du ’gyur ro || dge sloṅ gis rñed pa ’dod pas
duṅ gi tshogs kyi phyir nor bu’i tshogs gtoṅ bar byed pa daṅ | nor bu’i tshogs kyi (2) phyir
mu tig gi tshogs gtoṅ bar byed pa daṅ | mu tig gi tshogs kyi phyir baiḍūR+Ya’i tshogs
gtoṅ bar byed ciṅ | de de la dpaṅ po daṅ | gro ba daṅ | snag tsha daṅ | smyu gu daṅ | yi ge
pa chol bar byed na | ji srid du rñed pa bdag gir mi byed pa de srid du ñes byas su (3)
’gyur la | rñed pa bdag gir byed na spaṅ ba’i ltuṅ byed du ’gyur ro źes de ltar bcom ldan
’das kyis ’dul ba la ñan thos rnams kyi bslab pa’i gźi bca’ bar mdzad do || saṅs rgyas bcom
ldan ’das yaṅs pa can na spre’u rdziṅ gi ’gram na khaṅ pa brtsegs pa’i khaṅ (4) bzaṅs na
bźugs so || de’i tshe na yaṅs pa can pa’i lits+tsha bī dag gis khaṅ pa dag drug rtseg daṅ
bdun rtseg tu byed do || yaṅs pa can gyi lits+tsha bī rnams kyi khaṅ pa ji lta ba de bźin
du gtsug lag khaṅ dag kyaṅ drug rtseg daṅ bdun rtseg tu byed pas de dag mtho ches pas brtsigs
śiṅ (5) brtsigs śiṅ rdib nas sbyin bdag dag gis bsams pa | bdag cag gson źiṅ ’dug ste
| ’tsho źiṅ sdod pa rnams kyi gtsug lag khaṅ dag kyaṅ ’di ltar ’jig na śi ba rnams kyi ji
ltar ’gyur | bdag cag gis mkhar len gyi rgyur dge ’dun la mi zad pa dbul bar bya’o (6) sñam
nas de dag mi zad pa thogs te dge sloṅ rnams kyi gan du doṅ nas phyin pa daṅ | dge sloṅ
rnams la ’di skad ces smras so || ’phags pa dag mkhar len gyi slad du mi zad pa ’di dag bźes
śig | dge sloṅ rnams kyis smras pa | bźin bzaṅs dag bcom ldan ’das (7) kyis bslab pa’i
gźi bca’ bar mdzad pas bdag cag mi len to źes zer ba’i skabs de dge sloṅ rnams kyis bcom
ldan ’das la gsol pa daṅ | bcom ldan ’das kyis bka’ stsal pa | dge ’dun gyi phyir mkhar len
gyi rgyu mi zad par blaṅ bar bya’o || gźan yaṅ (155a1) dge sloṅ gi dge ’dun gyi gtsug lag
khaṅ ni sum rtseg tu bya’o dge sloṅ ma’i dge ’dun gyi dbyar khaṅ ni ñis rtseg tu bya’o ||
dge sloṅ rnams kyis bcom ldan ’das las mñan nas mi zad pa blaṅs nas dge ’dun gyi mdzod du
bcug ste bźag go || sbyin bdag (2) dag ’oṅs te smras pa | ’phags pa dag ci’i slad du gtsug
lag khaṅ gi mkhar len mi bgyid kār ṣā pa ṇa dag med do || ’o na bdag cag gis khyed la mi
zad pa dag ma phul lam | dge sloṅ rnams kyis smras pa | ci kho bo cag gis mi zad pa dag
zos sñama’ama | dge ’dun (3) gyi mdzod na ’dug go || ’phags pa dag de lta na mi zad par mi
’gyur gyi ’di ltar zad par ’gyur te ci bdag cag gi sdum pa na gnas ma mchis sñama’ama | ci’i
slad du rab tu sbyor bar mi mdzad | dge sloṅ rnams kyis smras pa | bcom ldan ’das kyis
bslab pa’i gźi bca’ ba (4) mdzad pas bdag cag rab tu sbyor bar mi byed do źes zer ba’i skabs
de dge sloṅ rnams kyis bcom ldan ’das la gsol pa daṅ | bcom ldan ’das kyis bka’ stsal
pa | dge ’dun gyi phyir mkhar len gyi rgyu mi zad pa rab tu sbyor bar bya’o || de bźin du
bram ze daṅ | khyim bdag (5) dad pa can dag saṅs rgyas daṅ | chos daṅ | dge ’dun gyi phyir
mi zad pa ’dul nas | bcom ldan ’das kyis bka’ stsal pa | saṅs rgyas daṅ | chos daṅ | dge
’dun gyi phyir mi zad pa rab tu sbyor bar bya źiṅ de las skyed gaṅ grub pa des saṅs rgyas
daṅ | chos daṅ | (6) dge ’dun la mchod par bya’o || de dag gis de dag ñid la byin nas de dag
la ’das pa na rtsod par byed ciṅ | ’phags pa dag ci’i phyir bdag ñid kyi nor las rtsod
pa byuṅ źes zer ba’i skabs de dge sloṅ rnams kyis bcom ldan ’das la gsol pa daṅ | bcom ldan
’das (7) kyis bka’ stsal pa | de dag la sbyin par mi bya’o || de dag gis phyug po dag la
byin nas | de dag la ’das pa na mthu daṅ ldan pa la rten ciṅ mi ster ba daṅ | bla’i grwa’i
mthus mi ster nas bcom ldan ’das kyis bka’ stsal pa | de dag la sbyin par mi bya’o || de
dag (155b1) gis dbul po rnams la byin nas de dag gis kyaṅ ’jal mi nus nas bcom ldan ’das
kyis bka’ stsal pa | gta’ ñi riṅ blaṅs te dpaṅ po daṅ bcas pa’i dam rgya’i glegs bu bris te
sbyin par bya’o || glegs bu de la yaṅ lo daṅ | zla ba daṅ | ñi ma daṅ | dge ’dun (2) gyi
gnas brtan daṅ | dge skos daṅ | len pa po daṅ | rdzas daṅ | skyed rnams kyi miṅ bri bar bya’o
|| gaṅ la sbyin par bya ba dge bsñen dad pa can bslab pa’i gźi lṅa bzuṅ ba la yaṅ gta’
ñi ri kho nas sbyin par bya’o || las daṅ po pa daṅ | smyos pa daṅ | (3) sems ’khrugs pa
daṅ | tshor ba dag gis ñen pa la ltuṅ ba med do || mṅon mtshan can gyis spyod pa’i spaṅ ba
ste bcu dgu pa rdzogs s+ho || ||

