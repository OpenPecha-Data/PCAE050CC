[Naiḥsargika 25]saṅs rgyas bcom ldan ’das mñan yod na rgyal byed kyi tshal mgon med zas sbyin
gyi kun dga’ ra ba na bźugs so || dga’ bo la (4) lhan cig gnas pa chos źes bya ba ṅo tsha
śes pa ’gyod pa daṅ ldan pa bsdams pa | bslab pa ’dod pa źig yod pa des ji srid du de gnas
ṅan len kun tu spyod par mi śes pa de srid du de daṅ lhan cig gnas so || gaṅ gi tshe des
de gnas ṅan len kun tu spyod par śes pa (5) de’i tshe na de raṅ bźin du gnas pa’i dge sloṅ
rnams daṅ lhan cig gnas par brtsams te | bcom ldan ’das kyi bka’ luṅ gis dus gsum du rkaṅ
pa la phyag ’tshal du ’gro ba ’ba’ źig byed do || de nas bcom ldan ’das kyis tshe daṅ ldan
pa kun dga’ bo (6) la bka’ stsal pa | kun dga’ bo soṅ la dge sloṅ rnams la de bźin gśegs
pa ko sa la dag tu ljoṅs rgyur gśegs kyis khyed cag las gaṅ de bźin gśegs pa daṅ thabs
cig ko sa la dag tu ljoṅs rgyur ’gro bar spro ba des chos gos kyi las gyis śig (7) ces bsgo
śig | tshe daṅ ldan pa kun dga’ bos btsun pa bka’ bźin ’tshal źes bcom ldan ’das las mñan
nas dge sloṅ rnams la smras pa | tshe daṅ ldan pa dag bcom ldan ’das ko sa la dag tu ljoṅs
rgyur gśegs kyis khyed cag las gaṅ bcom ldan ’das (179a1) daṅ thabs cig ko sa la dag tu
ljoṅs rgyur ’gro bar spro ba des chos gos kyi las gyis śig | dga’ bos thos te | thos nas
kyaṅ ñe dga’ la smras pa | tshe daṅ ldan pa ñe dga’ śes par gyis śig | tshe daṅ ldan pa kun
dga’ bos dge sloṅ rnams (2) la tshe daṅ ldan pa dag śes par gyis śig | bcom ldan ’das ko
sa la dag tu ljoṅs rgyur gśegs kyis | khyed cag las gaṅ bcom ldan ’das daṅ thabs cig ko sa
la dag tu ljoṅs rgyur ’gro bar spro ba des chos gos kyi las gyis śig ces bsgo na | gal te
(3) bdag cag ’di ñid du ’dug na ni sgo ’phar brgya dag ’das te ci nas kyaṅ lto dgaṅ ba bsgrub
par bya dgos so || ji ste bcom ldan ’das daṅ thabs cig ’gro na ni bcom ldan ’das kyis
saṅs rgyas gśegs pa la phan yon bcwa brgyad yod par gsuṅs pas srog chags brgya (4) stoṅ
phrag du ma dag kyaṅ bcom ldan ’das daṅ thabs cig ’gro bar ’gyur bas | gal te bcom ldan ’das
daṅ thabs cig ’gro na re źig chu yaṅ rñog pa can dag btuṅ dgos par ’gyur la | śiṅ ljon
pa’i druṅ du yaṅ go thob par mi ’gyur gyis bdag cag dge sloṅ (5) rab tu bśes pa ’ga’ źig khrid
de | saṅs rgyas daṅ | chos daṅ | dge ’dun gyi bsṅags pa brjod ciṅ mdun du doṅ na de lta
na bdag cag bde bar rgyu bar ’gyur źiṅ rñed pa maṅ po yaṅ ’grub par ’gyur ro || ñe daga’asa
smras pa | slob dpon re źig gser (6) gyi snod spaṅs te sa’i snod kyis bsod sñoms rgyu
bar byed dam | khyod kyi lhan cig gnas ba chos lta bu ṅo tsha śes pa | ’gyod pa daṅ ldan
pa | bsdams pa | bslab pa ’dod pa su la yod | des kho bo mthoṅ bar yaṅ mi ’dod do || slob
dpon bcom (7) ldan ’das kyis bsdu ba’i dṅos po bźi po sbyin pa daṅ | sñan par smra ba daṅ
| don spyod pa daṅ | don mthun pa gaṅ dag bka’ stsal pa de dag las slob dpon gyis ’ga’ źig
yaṅ dag par blaṅs te ’jud par byas pa yod dam | de ni thams cad kyi thams (179b1) cad du
med do || de’i phyir khyod kyi gnas skabs de lta bu der gyur to || tshe daṅ ldan pa chos kyi
snam sbyar rñiṅs nas des ras yug chen źig rñed nas bsams pa | bdag soṅ la mkhan po la źus
te snam sbyar btsem par bya’o sñam nas | des de khyer te dga’ (2) bo’i gan du ’phags pa
daṅ | de ’gro ba na bsod sñoms pa źig gis mthoṅ nas des smras pa | tshe daṅ ldan pa chos
gar ’gro | des smras pa | kho bo’i snam sbyar rñiṅs te kho bo’i ras yug chen ’di rñed pas
bdag soṅ ste mkhan po la źus la snam sbyar btsem (3) par bya’o || bsod sñoms pas smras pa
| gal te khyod snam sbyar sar pa gźan ’tshem na snam sbyar rñiṅ pa ’di kho bo la byin cig
| de bźin bya’o || de dga’ bo’i gan du soṅ ste smras pa | mkhan po bdag gi snam sbyar rñiṅs
te bdag gis ras yug chen (4) ’di rñed pas snam sbyar btsem par źu’o || ñe daga’asa smras
pa slob dpon ’di ni de’i dus lags so || dga’ bos smras pa | tshe daṅ ldan pa chos kho bo
ñid la snam sbyar źig yod pa de kho bos khyod la sbyin no || mkhan po mi ’tshal te bdag gis
ras yug (5) chen ’di las snam sbyar drubs te bcaṅ bar bgyi’o || ñe daga’asa smras pa | tshe
daṅ ldan pa chos kho bos ko gźan thos la gźan mthoṅ ste | kho bos khyod ṅo tsha śes pa
| ’gyod pa daṅ ldan pa | bsdams pa | bslab pa ’dod pa yin par śes kyi | kho bos (6) khyod
’di ltar mkhan po’i chos daṅ ldan pa’i tshig gcog par mi śes so || ci khyod mkhan po daṅ
mi mthun pa’i don yaṅ dag par len par byed dam | de dge sloṅ dbaṅ chen pos smad pas caṅ mi
smra bar ’dug pa daṅ | dga’ bos kyaṅ de la snam sbyar byin no || (7) des de blaṅs nas smras
pa | mkhan po khyod ras yug chen ’di bźes śig | tshe daṅ ldan pa chos ci kho bos khyod
la brje ba’i phyir snam sbyar byin nas ras yug chen yaṅ khyod ñid khyer cig | des bsams pa
| bdag la yo byad don med pa ’dis ci bya | bdag (180a1) gis ras yug chen ’di dge ’dun la
dbul bar bya źiṅ snam sbyar rñiṅ pa ’di yaṅ bsod sñoms pa de la sbyin pa mkhan po la źu’o
sñam nas smras pa | mkhan po bdag gis ras yug chen ’di dge ’dun la dbul bar bgyi źiṅ snam
sbyar rñiṅ pa ’di (2) yaṅ bsod sñoms pa źig gis bslaṅs pas de la stsal bar bgyi ba mkhan po
la źu’o || de bźin gyis śig | des ras yug chen de dge ’dun la phul źiṅ snam sbyar rñiṅ pa
de yaṅ bsod sñoms pa de la byin no || phyi de ñin par de snam sbyar de gyon ti mkhan po’i
(3) rkaṅ pa la phyag ’tshal du ’oṅs pa daṅ | dga’ bos smras pa | tshe daṅ ldan pa chos śes
par gyis śig | tshe daṅ ldan pa kun dga’ bos dge sloṅ rnams la tshe daṅ ldan pa dag śes
par gyis śig | bcom ldan ’das ko sa la dag tu ljoṅs rgyur gśegs (4) kyis | khyed cag las
gaṅ bcom ldan ’das daṅ thabs cig ko sa la dag tu ljoṅs rgyur ’gro bar spro ba des chos gos
kyi las gyis śig ces bsgo na | gal te bdag cag ’di ñid du ’dug na ni sgo ’phar brgya dag
’das te ci nas kyaṅ lto gaṅ ba bsgrub par bya (5) dgos so || ji ste bcom ldan ’das daṅ thabs
cig ’gro na ni bcom ldan ’das kyis saṅs rgyas gśegs pa la phan yon bcwa brgyad yod par
gsuṅs pas srog chags brgya stoṅ phrag du ma dag kyaṅ bcom ldan ’das daṅ thabs cig ’gro bar
’gyur bas gal (6) te bcom ldan ’das daṅ thabs cig ’gro ba na re źig chu yaṅ rñog pa can dag
btuṅ dgos par ’gyur la | śiṅ ljon pa’i druṅ du yaṅ go thob par mi ’gyur gyis | bdag cag
saṅs rgyas daṅ | chos daṅ | dge ’dun gyi bsṅags pa brjod ciṅ mdun du doṅ na de (7) lta na
bdag cag bde bar rgyu bar ’gyur źiṅ | rñed pa maṅ po yaṅ ’grub par ’gyur ro || mkhan po bcom
ldan ’das kyis saṅs rgyas gśegs pa la phan yon bcwa brgyad mchis par bka’ stsal pa gaṅ
dag lags pa de dag mkhan po la ñes dmigs kho nar gyur te (180b1) bdag ni re źig bcom ldan
’das ñid daṅ thabs cig mchi’o || dga’ bos smras pa | kho bo daṅ lhan cig ’doṅ ṅo || des smras
pa | bcom ldan ’das ñid daṅ lhan cig mchi’o || dga’ bos spyos te smras pa | ṅan pa ci
kho bos khyod la chos la chos ñid (2) bzaṅ pos snam sbyar byin sñam mam | khyod kho bo daṅ
lhan cig ’gro ba’i phyir byin pa yin na gal te kho bo daṅ lhan cig mi ’gro na snam sbyar
’on cig khyod la mi sbyin no || tshe daṅ ldan pa chos kyis bsams pa | bdag la chos gos phrogs
pa ni bla’i bdag gnas ṅan len (3) kun tu spyod pa dag daṅ lhan cig ljoṅs rgyur ’gro ba
ni mi ruṅ ṅo sñam nas des de la snam sbyar phyir byin no || de nas bcom ldan ’das dul ba
’khor dul ba daṅ ldan pa | źi ba ’khor źi ba daṅ ldan pa | grol ba ’khor grol ba daṅ ldan
pa | dbugs phyin pa ’khor (4) dbugs phyin pa daṅ ldan pa | thul ba ’khor thul ba daṅ ldan
pa | dgra bcom pa ’khor dgra bcom pa daṅ ldan pa | ’dod chags daṅ bral ba ’khor ’dod chags
daṅ bral ba daṅ ldan pa | mdzes pa ’khor mdzes pa daṅ ldan pa | khyu mchog ltar ba laṅ gi
tshogs kyis (5) yoṅs su bskor ba | glaṅ po che ltar glaṅ po che’i phru gu’i tshogs kyis
yoṅs su bskor ba | seṅ ge ltar mche ba can gyi tshogs kyis yoṅs su bskor ba | ṅaṅ pa’i rgyal
po ltar daṅ pa’i tshogs kyis yoṅs su bskor ba | nam mkha’ ldiṅ ltar bya’i tshogs kyis (6)
yoṅs su bskor ba | bram ze ltar slob ma’i tshogs kyis yoṅs su bskor ba | sman pa mkhas
pa ltar nad pa’i tshogs kyis yoṅs su bskor ba | dpa’ bo ltar ru pa’i tshogs kyis yoṅs su bskor
ba | sa mkhan ltar lam du źugs pa’i tshogs kyis yoṅs (7) su bskor ba | ded dpon ltar
tshoṅ pa’i tshogs kyis yoṅs su bskor ba | tshoṅ dpon ltar ’khor gyi tshogs kyis yoṅs su bskor
ba | mkhar gyi rgyal po ltar blon po’i tshogs kyis yoṅs su bskor ba | ’khor los sgyur
ba ltar bu stoṅ gi tshogs kyis yoṅs (181a1) su bskor ba | zla ba ltar rgyu skar gyi tshogs
kyis yoṅs su bskor ba | ñi ma ltar ’od zer stoṅ gi tshogs kyis yoṅs su bskor ba | yul ’khor
sruṅ ltar dri za’i tshogs kyis yoṅs su bskor ba | ’phags skyes po ltar grul bum gyi (2)
tshogs kyis yoṅs su bskor ba | mig mi bzaṅ ltar klu’i tshogs kyis yoṅs su bskor ba | nor
sbyin ltar gnod sbyin gyi tshogs kyis yoṅs bskor ba | thags zaṅs ris ltar lha ma yin gyi tshogs
kyis yoṅs su bskor ba | brgya byin ltar sum bcu rtsa (3) gsum pa’i tshogs kyis yoṅs
su bskor ba | tshaṅs pa ltar tshaṅs ris kyi tshogs kyis yoṅs su bskor ba | dbaṅ po rnams kyis
śin tu dul ba | spyod lam daṅ | spyod pa ma ’khrugs pa | chu gter ltar tiṅ ṅe ba | sprin
ltar chu daṅ bcas pa | glaṅ po (4) che’i rgyal po ltar dregs pa daṅ bral ba | skyes bu
chen po’i mtshan sum bcu rtsa gñis kyis legs par brgyan pa | dpe byad bzaṅ po brgyad bcus
sku rnam par mdzes pa | ’od ’do ma gaṅ gis gzugs can brgyan pa | ñi ma stoṅ bas lhag pa’i
’od daṅ ldan pa | rin (5) po che’i ri bo ’gro ba ltar kun tu bzaṅ ba | stobs bcu daṅ | mi
’jigs pa bźi daṅ ma ’dres pa’i dran pa ñe bar gźag pa gsum daṅ | thugs rje chen po daṅ ldan
pa | ’jig rten la phan par źugs pa | sruṅ ba gcig pu pa | ñag gcig dpa’ ba | (6) gñis pa
med pa | gñis su mi gsuṅ ba | źi gnas daṅ | lhag mthoṅ gis bźugs pa rig pa gsum gsal bar
mdzad pa | bslab pa gsum la legs par bslabs pa | dul ba’i gnas gsum gyi gźi la mkhas pa |
chu bo źi las rgal ba | rdzu (7) ’phrul gyi rkaṅ pa bźis spyod pa’i gźi la legs par gnas pa
| bsdu ba’i dṅos po bźi la yun riṅ po nas yoṅs su sbyaṅ ba mdzad pa | mi ’jigs pa bźis bsñeṅs
pa mi mṅa’ ba | yan lag lṅa spaṅs pa | ’gro ba lṅa las yaṅ dag par ’das pa | yan (181b1)
lag drug daṅ ldan pa | pha rol tu phyin pa drug yoṅs su rdzogs pa | rtag tu gnas pa drug
gis gnas pa | byaṅ chub kyi yan lag bdun gyi me tog gis phyug pa | lam gyi yan lag brgyad
ston pa | mthar gyis gnas pa’i sñoms par ’jug pa dgu la mkhas pa | (2) stobs bcu’i stobs
daṅ ldan pa | phyogs bcur sñan pas yaṅ dag par rgyas pa | brgya phrag bcur dbaṅ sgyur ba
las khyad par du ’phags pa | ’khor ñan thos chen po tshe daṅ ldan pa lteṅ rgyas ’od sruṅ
daṅ | ga ya ’od sruṅ daṅ | chu kluṅ ’od sruṅ la sogs pa (3) sṅon gyi ral pa can stoṅ daṅ
| tshe daṅ ldan pa śā ri’i bu daṅ | maud gal gi bu chen po la sogs pa dge sloṅ gi dge ’dun
maṅ pos mdun du ba dar te ko sa la dag tu ljoṅs rgyur gśegs so || saṅs rgyas bcom ldan ’das
ljoṅs rgyur gśegs pa rnams ni chos (4) ñid kyis na sku thams cad kyis g-yas phyogs su glaṅ
po che’i lta staṅs kyis la las legs par ma bgos pa daṅ | legs par ma bceṅs par ma gyur
tam sñam du rnam par gzigs par mdzad pas bcom ldan ’das kyis sku thams cad kyis g-yas phyogs
su glaṅ po (5) che’i lta staṅs kyis rnam par gzigs pa na tshe daṅ ldan pa chos chos gos
stod g-yogs smad g-yogs daṅ bcas pas ljoṅs rgyur ’gro ba gzigs so || gzigs nas kyaṅ tshe
daṅ ldan pa kun dga’ bo la bka’ stsal pa | kun dga’ bo dge sloṅ dbyar gnas pa rnams kyi chos
(6) gos kyi rñed pa ma grub bam | bcom ldan ’das grub bo || ’o na ci’i phyir dge sloṅ
chos chos gos stoṅ g-yogs smad g-yogs daṅ bcas pas ljoṅs rgyur ’gro || des skabs de bcom ldan
’das la rgyas par gsol pa daṅ | bcom ldan ’das kyis bka’ (7) stsal pa | kun dga’ bo dge
sloṅ dag dge sloṅ la gos byin nas ’phrog par byed dam | btsun pa ’phrog par bgyid do ||
de nas bcom ldan ’das kyis byuṅ ba ’di daṅ | gleṅ gźi ’di daṅ | skabs ’di la dge sloṅ gi dge
’dun bsdu ba mdzad do źes bya ba (182a1) la sogs pa sṅa ma bźin no || saṅs rgyas bcom ldan
’das rnams ni mkhyen bźin du rmed par mdzad pa ste źes bya ba la sogs pa yaṅ sṅa ma bźin
te | saṅs rgyas bcom ldan ’das kyis dga’ bo la rmas pa | dga’ bo khyod kyis dge (2) sloṅ
la gos byin nas yaṅ phyir phrogs pa bden nam | btsun pa mad do || saṅs rgyas bcom ldan ’das
kyis dge sbyoṅ gi tshul ma yin pa | ruṅ ba ma yin pa | rjes su mthun pa ma yin pa | tshul
daṅ mthun pa ma yin pa de ni rab tu byuṅ bas khya ba ma yin no źes rnam (3) par smad pa
mdzad do || de nas bcom ldan ’das kyis rnam graṅs du mas rnam par smad nas dge sloṅ rnams
la bka’ stsal pa | dge sloṅ dag de lta bas na phan yon bcu yaṅ dag par gzigs pas | ’dul
ba la ñan thos rnams kyi bslab pa’i gźi bca’ bar bya (4) ste źes bya ba la sogs pa sṅa ma
bźin no || ṅa’i ñan thos rnams kyis ’dul ba la bslab pa’i gźi ’di ltar gdon par bya ste |
yaṅ dge sloṅ gaṅ dge sloṅ la gos byin nas de’i ’og tu khros ’khrugs rṅam par gyur te yi ma
raṅs nas ’phrog gam ’phrog tu ’jud (5) ciṅ | del ’di skad ces dge sloṅ khyod la gos mi sbyin
gyis phyir byin cig ces zer na dge sloṅ des lhag ma yod pa phyir sbyin par bya źiṅ btaṅ
na spaṅ ba’i ltuṅ byed do || yaṅ dge sloṅ gaṅ źes bya ba ni śākya ’i bu dga’ bo ’am | gźan
yaṅ de lta bu gaṅ yin pa’o || (6) dge sloṅ la źes bya ba ni chos ’di pa’o || gos źes bya
ba ni bdun po bal gos daṅ | śa na’i gos daṅ | zar ma’i gos daṅ | du gu la’i gos daṅ | ras
bal gyi gos daṅ | ko tam pa’i gos daṅ | ñi ’og gi gos las gaṅ yaṅ ruṅ ba’o || byin nas (7)
źes bya ba ni phyir sbyin mi dgos par ro de’i ’og tu źes bya ba ni dus gźan na’o || khros
’khrugs rṅam par gyur te yi ma raṅs nas źes bya ba ni khro ba ma saṅs par ro || ’phrog
gam źes bya ba ni bdag ñid kyis so || ’phrog tu ’jud ciṅ źes bya ba ni gźan no || (182b1)
dge sloṅ des źes bya ba ni dge sloṅ gaṅ yin pa des so || lhag ma yod pa źes bya ba ni de’i
lhag ma gaṅ yod pa’o || phyir sbyin par bya źiṅ źes bya ba ni gtaṅ bar bya źiṅ ṅo || btaṅ
na źes bya ba ni lus daṅ bral bar byas na’o || spaṅ ba’i ltuṅ byed do źes bya ba ni (2) dṅos
po de spaṅs nas ltuṅ byed kyi ltuṅ ba bśags par bya ba ste | des na spaṅ ba’i ltuṅ byed
do źes gsuṅs so || de la ltuṅ bar ji ltar ’gyur źe na | lus g-yo bar byed pa daṅ | tshig
rjod par byed pa daṅ | de gñis ka daṅ ldan pa daṅ | gźan dag gis so || (3) de la ji ltar
lus g-yo bar byed pas źe na | dge sloṅ gis dge sloṅ la gos byin nas de’i ’og tu khros ’khrugs
rṅam par gyur te yi ma raṅs nas lus kyis rtul bar byed ciṅ ’dren par byed khrid par byed
la | tshig gis dge sloṅ khyod la gos mi sbyin gyis phyir byin (4) cig ces ni mi zer na
ji srid du gos kyi grwa lus las bral bar mi byed pa de srid du ñes byas su ’gyur la | gos
kyi grwa lus la bral bar byed na spaṅ ba’i ltuṅ byed du ’gyur te | de ltar lus g-yo bar byed
pas so || ji ltar tshig rjod par byed pas źe na | dge sloṅ gis dge (5) sloṅ la gos byin
nas de’i ’og tu khros ’khrugs rṅam par gyur te yi ma raṅs nas dge sloṅ khyod la gos mi sbyin
gyis phyir byin cig ces tshig rjod par byed la lus kyis rtul bar mi byed na ji srid du
gos kyi grwa lus las bral bar mi byed pa de srid du ñes byas su ’gyur la | gos kyi (6) grwa
lus las bral bar byed na spaṅ ba’i ltuṅ byed du ’gyur te | de ltar tshig rjod par byed
pas so || ji ltar de gñis ka daṅ ldan pas źe na dge sloṅ gis dge sloṅ la gos byin nas de’i
’og tu khros ’khrugs rṅam par gyur te yi ma raṅs nas lus kyis kyaṅ rtul bar byed ciṅ tshig
gis (7) kyaṅ dge sloṅ khyod la gos mi sbyin gyis phyir byin cig ces zer na ji srid du gos
kyi grwa lus las bral bar mi byed pa de srid du ñes byas su ’gyur la | gos kyi grwa lus
las bral bar byed na spaṅ ba’i ltuṅ byed du ’gyur te | de ltar gñis ka daṅ ldan pas so ||
ji ltar gźan (183a1) dag gis źen dge sloṅ gis dge sloṅ la gos byin nas de’i ’og tu khros ’khrugs
rṅam par gyur te yi ma raṅs nas dge sloṅ ’phrog tu ’jud na ji srid du gos kyi grwa
lus las bral bar mi byed pa de srid du du gñis ka la ñes byas re rer ’gyur la | gos kyi grwa
lus las (2) bral bar byed na gñig la spaṅ ba’i ltuṅ byed re rer ’gyur ro || dge sloṅ gis
dge sloṅ la gos byin nas de’i ’og tu khros ’khrugs rṅam par gyur te yi ma raṅs nas dge sloṅ
ma ’phrog tu ’jud na ji srid du gos kyis grwa lus las bral bar mi byed pa de srid du gñis
ka la ñes byas re rer (3) ’gyur la | gos kyi grwa lus las bral bar byed na dge sloṅ ma
la ñes byas ñid du ’gyur la | dge sloṅ la spaṅ ba’i ltuṅ byed du ’gyur ro || dge sloṅ gis
dge sloṅ gis dge sloṅ la gos byin nas de’i ’og tu khros ’khrugs rṅam par gyur te yi ma raṅs
nas dge slob ma ’phrog tu ’jud na ji (4) srid du gos kyi grwa lus las bral bar mi byed
pa de srid du gñis ka la ñes byas re rer ’gyur la gos kyi grwa lus las bral bar byed na dge
slob ma la ñes byas ñid du ’gyur la | dge sloṅ la spaṅ ba’i ltuṅ byed du ’gyur ro || dge
sloṅ gis dge sloṅ la gos byin nas de’i ’og (5) tu khros ’khrugs rṅam par gyur te yi ma raṅs
nas dge tshul ’phrog tu ’jud na ji srid du gos kyi grwa lus las bral bar mi byed pha de
srid du gñis ka la ñes byas re rer ’gyur ro || gos kyi grwa lus las bral bar byed na dge
tshul la ñes byas ñid du ’gyur la | dge sloṅ la spaṅ (6) ba’i ltuṅ byed du ’gyur ro || dge
sloṅ gis dge sloṅ la gos byin nas de’i ’og tu khros ’khrugs rṅam par gyur te yi ma raṅs nas
dge tshul ma ’phrog tu ’jud na ji srid du gos kyi grwa lus las bral bar mi byed pa de srid
du gñis ka la ñes byas re rer ’gyur la | gos kyi grwa lus las (7) bral bar byed na dge
tshul ma la ñes byas ñid du ’gyur la | dge sloṅ la spaṅ ba’i ltuṅ byed du ’gyur ro || dge
sloṅ gis dge sloṅ la gos byin nas de’i ’og tu khros ’khrugs rṅam par gyur te yi ma raṅs nas
khyim pa ’phrog tu ’jud na ji srid du gos kyi grwa lus las bral bar mi (183b1) byed pa
de srid du khyim pa la bsod nams ma yin pa maṅ po skye bar ’gyur źiṅ | dge sloṅ la ñes byas
su ’gyur la | gos kyi grwa lus las bral bar byed na khyim ba la bsod nams ma yin pa ches
maṅ du skye bar ’gyur źiṅ | dge sloṅ la spaṅ ba’i ltuṅ byed du ’gyur ro || dge sloṅ (2) gis
dge sloṅ la gos byin nas de’i ’og tu khros ’khrugs rṅam par gyur te yi ma raṅs nas khyim
pa mo ’phrog tu ’jud na ji srid du gos kyi grwa lus las bral bar mi byed pa de srid du khyim
pa mo la bsod nams ma yin pa maṅ du skye bar ’gyur źiṅ | dge sloṅ la ñes byas su ’gyur
(3) la | gos kyi grwa lus las bral bar byed na khyim pa mo la bsod nams ma yin pa ches maṅ
du skye bar ’gyur źiṅ | dge sloṅ la spaṅ ba’i ltuṅ byed du ’gyur te | de ltar gźan dag
gis so || don gźan daṅ ’dul ba’i yo byad kyis ni ltuṅ ba med do || ji ltar don gźan gyis (4)
źe na | ’di lta ste | slob dpon daṅ | mkhan po’i lhan cig gnas pa daṅ | ñe gnas dag ’jigs
pa daṅ bcas pa’i phyogs su dus ma yin pa daṅ | chu kluṅ gi kha’am | yur po che’i khar ’gro
ba de dag la slob dpon daṅ | mkhan pos chom rkun pa daṅ | g-yon (5) can dag gis gos dag
phrogs par gyur na mi ruṅ ṅo sñam pas ’phrog gam | ’phrog tu ’jud pa ste | de ltar don gźan
gyis so || ji ltar ’dul ba’i yo byad kyis źe na | ’di lta ste | dge sloṅ rnams kyi lhan
cig gnas pa daṅ | ñe gnas dag sdig pa’i grogs po daṅ | (6) sdig pa’i zla bo daṅ | sdig pa’i
sten grogs dag daṅ lhan cig sdig pa sten ciṅ lam du ’gro bar gyur na de dag la mkhan po
daṅ | slob dpon gyis ’di dag sdig pa’i grogs po daṅ | sdig pa’i zla bo daṅ | sdig pa’i sten
grogs la sten par gyur na mi ruṅ ṅo sñam pas (7) gos dag ’phrog gam ’phrog tu ’jud pa
ste | de ltar ’dul ba’i yo byad kyis so || las daṅ po ba daṅ | smyos pa daṅ | sems ’khrugs
pa daṅ | tshor ba dag gis ñen pa la ltuṅ ba med do || ’phrog pa’i spaṅ ba ste ñi śu lṅa pa
rdzogs s+ho || ||

