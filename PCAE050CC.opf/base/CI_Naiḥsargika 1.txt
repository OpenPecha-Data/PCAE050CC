[Naiḥsargika 1]saṅs rgyas bcom ldan ’das mñan yod na rgyal byed kyi tshal mgon med zas sbyin
gyi kun dga’ ra ba na bźugs so || de’i tshe na dge sloṅ rnams la chos gos maṅ ba ñid ’di
lta (2) bu ’di byuṅ ste | chos gos gźan gyis ni gtsug lag khaṅ du chag chag ’debs par byed
| gźan gyis ni legs par ñug par byed | gźan gyis ni lci ba sar pa’i byug pas skud par byed
| gźan gyis ni lag pa daṅ rkaṅ pa dag ’khru bar byed | gźan gyis ni so śiṅ ’dor (3) bar
byed | gźan gyis ni groṅ du bsod sñoms la rgyu bar byed | gźan gyis ni zas kyi gral du bkad
par byed | gźan gyis ni mkhan po daṅ slob dpon dag la bltar ’gro bar byed | gźan gyis ni
ston pa’i gdams ṅag ñams su myoṅ bar byed | gźan gyis ni ñin (4) mo chos mñan pa ñams su
myoṅ bar byed | gźan gyis ni mtshan mo chos mñan pa ñams su myoṅ bar byed de | de dag gyon
pa daṅ ’bud par byed pa na bya ba maṅ ba daṅ | byed pa maṅ bar gyur ciṅ luṅ mnod pa daṅ |
bklag pa daṅ | kha ton daṅ | rnal ’byor daṅ | yid la bya ba (5) daṅ | naṅ gi sems kyi źi
gnas gtoṅ bar byed do || dge sloṅ don ñuṅ du dag ci’i phyir dge sloṅ rnams la chos gos maṅ
ba ñid ’di lta bu ’di byuṅ ste | chos gos gźan gyis ni gtsug lag khaṅ chag chag ’debs par
byed | gźan gyis ni legs par ñug par byed | gźan (6) gyis ni lci ba sar pa’i byug pas skud
par byed | gźan gyis ni lag pa daṅ rkaṅ pa dag ’khru bar byed | gźan gyis ni so śiṅ ’dor
bar byed | gźan gyis ni groṅ du bsod sñoms la rgyu bar byed | gźan gyis ni zas kyi gral du
bkad par byed | gźan gyis ni mkhan po daṅ (7) slob dpon dag la bltar ’gro bar byed | gźan
gyis ni ston pa’i gdams ṅag ñams su myoṅ bar byed | gźan gyis ni ñin mo chos mñan pa ñams
su myoṅ bar byed | gźan gyis ni mtshan mo chos mñan pa ñams su myoṅ bar byed | gźan gyis
ni mtshan mo chos mñan pa ñams su myoṅ bar byed de | de dag byon pa daṅ ’bud par byed pa
na bya ba (40a1) maṅ ba daṅ | byed pa maṅ bar gyur ciṅ luṅ mnod pa daṅ | bklag pa daṅ | kha
ton daṅ | rnal ’byor daṅ | yid la bya ba daṅ | naṅ gi sems kyi źi gnas gtoṅ bar byed ces
smod par byed | phyar ka gtoṅ bar byed | kha zer bar byed pa’i skabs de (2) dge sloṅ rnams
kyis bcom ldan ’das la gsol to || de nas bcom ldan ’das kyis byuṅ ba ’di daṅ | gleṅ gźi
’di daṅ | skabs ’di la dge sloṅ gi dge ’dun bsdu ba mdzad do || de bźin gśegs pa ni don gyi
dbaṅ gñis gzigs pa na dge sloṅ gi dge ’dun sdud par (3) mdzad de | ’di lta ste ṅa’i ñan
thos rnams kyis kun śes pa ñid du bya ba’i phyir daṅ | ṅas ’dul ba la bslab pa’i gźi legs
par bcas par ’gyur ba’o || saṅs rgyas bcom ldan ’das rnams ni mkhyen bźin du rmed par mdzad
pa ste | mkhyen bźin du rmed pa | mkhyen kyaṅ (4) mi rmed pa | dus su rmed pa | dus las
yol bar mi rmed pa | don daṅ ldan pa rmed pa | don daṅ mi ldan pa mi rmed pas saṅs rgyas bcom
ldan ’das rnams ni don daṅ mi ldan pa rmed pa la chu lon gyis zlog par mdzad pa yin no
|| de la saṅs rgyas bcom ldan ’das rnams (5) ni don daṅ ldan pa rmed pa la dus mkhyen pa
yin pas saṅs rgyas bcom ldan ’das kyis dge sloṅ rnams la rmas pa | dge sloṅ dag khyed la chos
gos maṅ ba ñid ’di lta bu ’di byuṅ ste | chos gos gźan gyis ni gtsug lag khaṅ du chag
chag ’debs par byed | gźan (6) gyis ni legs par ñug par byed | gźan gyis ni lci ba sar pa’i
byug pas skud par byed | gźan gyis ni lag pa daṅ rkaṅ pa dag ’khru bar byed | gźan gyis
ni so śiṅ ’dor bar byed | gźan gyis ni groṅ du bsod sñoms la rgyu bar byed | gźan gyis ni
zas kyi gral du (7) bkad par byed | gźan gyis ni mkhan po daṅ slob dpon dag la bltar ’gro
bar byed | gźan gyis ni ston pa’i gdams ṅag ñams su myoṅ bar byed | gźan gyis ni ñin mo chos
mñan pa ñams su myoṅ bar byed | gźan gyis ni mtshan mo chos mñan pa ñams su myoṅ bar (40b1)
byed de | khyed cag gyon pa daṅ ’bud par byed pa na bya ba maṅ ba daṅ | byed pa maṅ par
gyur ciṅ luṅ mnod pa daṅ | bklag pa daṅ | kha ton daṅ | rnal ’byor daṅ | yid la bya ba
daṅ | naṅ gi sems kyi źi gnas gtoṅ bar byed pa bden nam | btsun pa mad do || (2) saṅs rgyas
bcom ldan ’das kyis gso dka’ ba daṅ | dgaṅ dka’ ba daṅ | ’dod pa che ba daṅ | chog mi śes
pa rnam par smad do || de nas bcom ldan ’das kyis gso sla ba daṅ | dgaṅ sla ba daṅ | ’dod
pa chuṅ ba daṅ | chog śes pa daṅ | phreṅ ba daṅ | (3) yo byad bsñuṅs pa daṅ | sbyaṅs pa’i
yon tan daṅ | mdzes pa daṅ | tshod śes pa ñid kyi bsṅags pa brjod nas dge sloṅ rnams la
bka’ stsal pa | dge sloṅ dag de lta bas na phan yon bcu yaṅ dag par gzigs pas ’dul ba la ñan
thos rnams kyi bslab pa’i gźi (4) bca’ bar bya ste | ’di lta ste | dge ’dun bsdu ba’i phyir
daṅ | dge ’dun legs par bya ba’i phyir daṅ | dge ’dun bde bar gnas par bya ba’i phyir
daṅ | gnoṅ mi bkur ba’i gaṅ zag rnams tshar gcad pa’i phyir daṅ | ṅo tsha śes pa rnams bde
bar gnas par bya (5) ba’i phyir daṅ | mṅon par ma dad pa rnams mṅon par dad par bya ba’i
phyir daṅ | mṅon par dad pa rnams phyir źiṅ dbyuṅ bar bya ba’i phyir daṅ | tshe ’di’i zag
pa rnams bsdams par bya ba’i phyir daṅ | tshe rab phyi ma’i rnams bzlog pa’i phyir daṅ |
ṅa’i tshaṅs par (6) spyod pa skye bo maṅ po la phan pa yaṅs par gyur pa lha daṅ mi rnams kyi
bar dag la yaṅ dag par rab tu bstan pa yun riṅ du gnas par ’gyur ba’o || ṅa’i ñan thos
rnams kyis ’dul ba la bslab pa’i gźi ’di ltar gdon par bya ste | dge sloṅ chos gos zin pas
sra brkyaṅ phyuṅ (7) na chos gos gsum bcaṅ bar bya’o || de las lhag par ’chaṅ na spaṅ ba’i
ltuṅ byed do źes bcom ldan ’das kyis ’dul ba la ñan thos rnams kyi bslab pa’i gźi bca’ ba
mdzad do || saṅs rgyas bcom ldan ’das rgyal po’i khab na ’od mi’ tshal ka lan da ka’i gnas
(41a1) na bźugs so || de’i tshe na tshe daṅ ldan pa ’od sruṅ chen po rgyal po’i khab na
dgon pa’i spyil bu na ’dug ste | gaṅ gi tshe bcom ldan ’das kyis tshe daṅ ldan pa ’od sruṅ
chen po dge ’dun la gtad pa’i tshe khyim bdag gcig gis yun riṅ po nas smon pa | kye ma (2)
’dag gis gnas brtan ’od sruṅ chen po lha daṅ mis mchod pa bśos gsol te | ras yug chen źig
bskon na ci ma ruṅ sñam na de’i ’dod pa yoṅs su rdzogs par ma gyur nas | de nas khyim bdag
de ras yug chen thogs nas tshe daṅ ldan pa kun dga’ bo ga la ba der soṅ ste phyin nas
tshe (3) daṅ ldan pa kun dga’ bo’i rkaṅ pa gñis la mgo bos phyag ’tshal te | tshe daṅ ldan
pa kun dga’ bo la ’di skad ces smras so || btsun pa kun dga’ bo khyod kyis da ltar gnas brtan
’od sruṅ chen po ga la bźugs ci gsan | khyim bdag dgon pa’i spyil bu na ’dug ces thos
(4) so || ji tsam na byon par ’gyur | ’di ñid kyi gso sbyor bcwa lṅa pa’i tshe’o || btsun
pa kun dga’ bo mkhyen par mdzod cig | ’di na bdag yun riṅ po nas smon pa | kye ma bdag gis
gnas brtan ’od sruṅ chen po lha daṅ mis mchoṅ pa bśos gsol te | ras yug chen (5) źig bskon
na ci ma ruṅ sñam na | bdag gis ras yug chen de yaṅ ’tshal te mchis na | btsun pa kun dga’
bo mkhyen par mdzod cig | bdag cag khyim pa dag ni bgyi ba maṅ ba daṅ | bgyid pa maṅ ba
lags kyi | kye ma btsun pa kun dga’ bos bdag la thugs brtse ba’i (6) slad du gnas brtan
’od sruṅ chen po lha daṅ mis mchod pa la ras yug chen ’di bskon du gsol | de nas tshe daṅ
ldan pa kun dga’ bo ’di sñam du sems te | gal te bdag gis khyim bdag las ras yug chen blaṅs
na ni bslab pa’i gźi ral bar yaṅ ’gyur | gal te ma blaṅs (7) na ni khyim bdag gi bsod nams
kyi bar chad daṅ | gnas brtan ’od sruṅ chen po’i rñed pa’i bar chad du yaṅ ’gyur na bdag
gis blaṅs par gyur na dus yin pa’i phyir bcom ldan ’das kyis gnaṅ bar ’gyur ba gaṅ yin pa
de’i gnas kyaṅ yod par ’gyur graṅ sñam nas | de nas tshe (41b1) daṅ ldan pa kun dga’ bos
khyim bdag las ras yug chen blaṅs nas bcom ldan ’das ga la ba der soṅ ste phyin nas | bcom
ldan ’das kyi źabs gñis la mgo bos phyag ’tshal te mtha’ gcig tu ’dug go || mtha’ gcig tu
’dug nas tshe daṅ ldan pa kun dga’ bos skabs de bcom (2) ldan ’das la rgyas par gsol to
|| de nas bcom ldan ’das kyis tshe daṅ ldan pa kun dga’ bo la bka’ stsal pa | kun dga’ bo
legs so legs so || ṅas gnaṅ ba gaṅ yin pa de khyod kyis śes te | de lta bas na dge sloṅ gis
źag bcu’i bar du gos lhag pa ruṅ bar ma byas pa bcaṅ (3) bar rjes su gnaṅ ṅo || de nas bcom
ldan ’das kyis bslab pa ’dod pa rnams daṅ | bslab pa la gus pa rnams daṅ | bslab pa la
yo byad bsñuṅs pa rnams daṅ | sbyaṅs pa’i yon tan rnams daṅ | mdzes pa rnams daṅ | tshod
śes pa rnams kyi bsṅags pa brjod nas (4) dge sloṅ rnams la bka’ stsal pa | dge sloṅ dag de
lta bas na sṅa ma ni bcas pa yin la ’di ni gnaṅ ba yin no || ṅa’i ñan thos rnams kyis ’dul
ba la bslab pa’i gźi ’di ltar gdon par bya ste | dge sloṅ chos gos zin pas sra brkyaṅ phyuṅ
na źag bcu’i bar du gos lhag pa (5) ruṅ bar ma byas pa bcaṅ bar bya’o || de las ’das par
’chaṅ na spaṅ ba’i ltuṅ byed do || dge sloṅ źes bya ba ni chos ’di pa’o || chos gos zin
pas sra brkyaṅ phyuṅ na źes bya ba la | chos gos zin la sra brkyaṅ ma phyuṅ ba yaṅ yod |
sra brkyaṅ phyuṅ la chos gos ma zin pa yaṅ (6) yod | chos gos zin ciṅ sra brkyaṅ phyuṅ ba
yaṅ yod | chos gos ma zin ciṅ sra brkyaṅ ma phyuṅ ba yaṅ yod do || de la re źig ji tsam gyis
na chos gos zin la sra brkyaṅ ma phyuṅ ba yin źe na | ’di lta ste | dge sloṅ gis chos gos
dag bkru ba daṅ | dra ba daṅ | drub pa daṅ | (7) kha bsgyur zin la dge ’dun gyis sra brkyaṅ
ma phyuṅ ba yin te | de tsam gyis na chos gos zin las sra brkyaṅ ma phyuṅ ba yin no ||
ji tsam gyis na sra brkyaṅ phyuṅ la chos gos ma zin pa yin źe na | ’di lta ste | dge sloṅ
gis chos gos dag bkru ba daṅ | dra ba daṅ | drub pa daṅ | kha (42a1) bsgyur ma zin la dge
’dun gyis sra brkyaṅ phyuṅ ba yin te | de tsam gyis na sra brkyaṅ phyuṅ la chos gos ma zin
pa yin no || ji tsam gyis na chos gos zin ciṅ sra brkyaṅ phyuṅ ba yin źe na | ’di lta ste
| dge sloṅ gis chos gos dag bkru ba daṅ | dra ba daṅ | drub pa daṅ | (2) kha bsgyur zin
ciṅadage ’dun gyis kyaṅ sra brkyaṅ phyuṅ ba yin te | de tsam gyis na sra brkyaṅ phyuṅ źiṅ
chos gos zin pa yin no || ji tsam gyis na chos gos ma zin ciṅ sra brkyaṅ ma phyuṅ ba yin
źe na | rnam pa de dag ma gtogs pa’o || źag bcu’i bar du źes bya ba ni mtshan mo bcu’i (3)
mthar ro || gos lhag pa źes bya ba ni byin gyis brlab par bya ba las lhag pa’o || ruṅ bar
ma byas pa źes bya ba ni brtag pa ma byas pa’o || bcaṅ bar bya’o źes bya ba ni bdag gir bya
ba’o || de las ’das par ’chaṅ nas źes bya ba ni de las thal bar ’chaṅ na’o || spaṅ ba’i
ltuṅ byed do (4) źes bya ba ni dṅos po de spaṅs nas ltuṅ byed kyi ltuṅ byed kyi ltuṅ ba bśags
par bya ba ste | des na spaṅ ba’i ltuṅ byed do źes gsuṅs so || || ’dul ba rnam par ’byed
pa | bam po ñi śu lṅa pa | de la ltuṅ bar ji ltar ’gyur źe na | ’di lta ste | dge sloṅ
gis tshes la gos rñed na dge (5) sloṅ des gos de źag bcu po de ñid kyi naṅ du byin gyis brlab
par bya ba’am | gtaṅ bar bya ba’am | ruṅ bar bya ba’am | gźan la sbyin par bya’o || byin
gyis rlob par mi byed dam | gtoṅ bar mi byed dam | ruṅ bar mi byed dam | gźan la sbyin
par mi byed na | ñi ma bcu (6) gcig pa’i skya reṅs śar na spaṅ ba’i ltuṅ byed du ’gyur ro
|| tshes la gos ma rñed kyaṅ tshes gñis sam | tshes gsum mam | tshes dgu’am | tshes bcu tshun
cad kyis gos rñed na dge sloṅ des gos de źag bcu po de ñid kyi naṅ du byin gyis brlab
par bya ba’am | gtaṅ bar bya (7) ba’am | ruṅ bar bya ba’am | gźan la sbyin par bya’o || byin
gyis rlob par mi byed dam | gtoṅ bar mi byed dam | ruṅ bar mi byed dam | gźan la sbyin
par mi byed na ñi ma bcu gcig pa’i skya reṅs śar na spaṅ ba’i ltuṅ byed du ’gyur ro || dge
sloṅ gis tshes la gos śig (42b1) rñed ciṅ des tshes gñis la yaṅ gźan źig rñed na dge sloṅ
des źag bcu po de ñid kyi naṅ du sṅa ma byin gyis brlab par bya źiṅ phyi ma gtaṅ bar bya
ba’am | ruṅ bar bya ba’am | gźan la sbyin par bya’o || yaṅ na phyi ma byin gyis brlabs par
bya źiṅ sṅa ma gtaṅ bar bya ba’am | ruṅ (2) bar bya ba’am | gźan la sbyin par bya’o || byin
gyis rlob par mi byed dam | gtoṅ bar mi byed dam | ruṅ bar mi byed dam | gźan la sbyin
par mi byed na ñi ma bcu gcig pa’i skya reṅs śar na spaṅ ba’i ltuṅ byed du ’gyur ro || tshes
daṅ tshes gñis la ma rñed kyaṅ tshes gsum (3) daṅ tshes bcu tshun cad kyis gos śig rñed
na dge sloṅ des źag bcu po de ñid kyi naṅ du sṅa ma byin gyis brlab par bya źiṅ phyi ma
gtaṅ bar bya ba’am | ruṅ bar bya ba’am | gźan la sbyin par bya’o || yaṅ na phyi ma byin gyis
brlab par bya źiṅ sṅa ma gtaṅ bar bya ba’am | ruṅ bar bya (4) ba’am | gźan la sbyir par
bya’o || byin gyis rlob par mi byed dam | gtoṅ bar mi byed dam | ruṅ bar mi byed dam | gźan
la sbyin par mi byed na ñi ma bcu gcig pa’i skya reṅs śar na spaṅ ba’i ltuṅ byed du ’gyur
ro || dge sloṅ gis tshes la gos gñis rñed na dge sloṅ des gos de (5) gñis źag bcu po de
ñid kyi naṅ du byin gyis brlab par bya ba ’am | gtaṅ bar bya ba’am | ruṅ bar bya ba’am |
gźan la sbyin par bya’o || byin gyis rlob par mi byed dam | gtoṅ bar mi byed dam | ruṅ bar
mi byed dam | gźan la sbyin par mi byed na ñi ma bcu gcig pa’i skya reṅs (6) śar na spaṅ
ba’i ltuṅ byed du ’gyur ro || tshes la gos gñis ma rñed kyaṅ tshes gñis sam | tshes gsum mam
| chos dgu’am | tshes bcu tshun cad kyis gos gñis rñed na dge sloṅ des gos de gñis źag
bcu po de ñid kyi naṅ du byin gyis brlab par bya ba’am | gtaṅ bar bya ba’am (7) ruṅ bar bya
ba’am | gźan la sbyin par bya’o || byin gyis rlob par mi byed dam | gtoṅ bar mi byed dam
| ruṅ bar mi byed dam | gźan la sbyin par mi byed na ñi ma bcu gcig pa’i skya reṅs śar na
spaṅ ba’i ltuṅ byed du ’gyur ro || dge sloṅ gis tshes la gos gñis śig rñed (43a1) ciṅ des
tshes gñis la yaṅ gos gźan gñis śig rñed na dge sloṅ des źag bcu po de ñid kyi naṅ du sṅa
ma gñis byin gyis brlab par bya źiṅ phyi ma gñis gtaṅ bar bya ba’am | ruṅ bar bya ba’am |
gźan la sbyin par bya’o || yaṅ na phyi ma gñis byin gyis brlab par (2) bya źiṅ sṅa ma gñis
gtaṅ bar bya ba’am | ruṅ bar bya ba’am | gźan la sbyin par bya’o || byin gyis rlob par mi
byed dam | gtoṅ bar mi byed dam | ruṅ bar mi byed dam | gźan la sbyin par mi byed na ñi
ma bcu gcig pa’i skya reṅs śar na spaṅ ba’i ltuṅ byed du ’gyur ro || tshes daṅ tshes (3) gñis
la ma rñed kyaṅ tshes gsum daṅ tshes bcu tshun cad kyis gos gñis śig rñed na dge sloṅ
des źag bcu po de ñid kyi naṅ du sṅa ma gñis byin gyis brlab par bya źiṅ phyi ma gñis gtoṅ
bar bya ba’am | ruṅ bar bya ba’am | gźan la sbyin par bya’o || yaṅ na phyi ma gñis byin gyis
(4) brlab par bya źiṅ sṅa ma gñis gtaṅ bar bya ba’am | ruṅ bar bya ba’am | gźan la sbyin
par bya’o || byin gyis rlob par mi byed dam | gtoṅ bar mi byed dam | ruṅ bar mi byed dam
| gźan la sbyin par mi byed na ñi ma bcu gcig pa’i skya reṅs śaRa na spaṅ ba’i ltuṅ byed
du ’gyur (5) ro || dge sloṅ gis tshes la gos maṅ po rñed na dge sloṅ des gos de dag źag bcu
po de ñid kyi naṅ du byin gyis brlab par bya ba’am | gtaṅ bar bya ba’am | ruṅ bar bya ba’am
| gźan la sbyin par bya’o || byin gyis rlobara par mi byed dam | gtoṅ bar mi byed dam
| ruṅ bar (6) mi byed dam | gźan la sbyin par mi byed na ñi ma bcu gcig pa’i skya reṅs śar
na spaṅ ba’i ltuṅ byed du ’gyur ro || tshes la gos maṅ po ma rñed kyaṅ tshes gñis sam |
tshes gsum mam | tshes dgu’am | tshes bcu tshun cad kyis gos maṅ po rñed na dge sloṅ des gos
de dag (7) źag bcu po de ñid kyi naṅ du byin gyis brlab par bya ba’am | gtaṅ bar bya ba’am
| ruṅ bar bya ba’am | gźan la sbyin par bya’o || byin gyis rlob par mi byed dam | gtoṅ
bar mi byed dam | ruṅ bar mi byed dam | gźan la sbyin par mi byed na ñi ma bcu gcig pa’i
skya reṅs (43b1) śar na spaṅ ba’i ltuṅ byed du ’gyur ro || dge sloṅ gis tshes la gos maṅ po
dag cig rñed ciṅ des tshes gñis la yaṅ gźan maṅ po dag cig rñed na dge sloṅ des źag bcu
po de ñid kyi naṅ du sṅa ma dag byin gyis brlab par bya ba’am | ruṅ bar bya’am | (2) gźan
la sbyin par bya’o || yaṅ na phyi ma dag byin gyis brlab par bya źiṅ sṅa ma dag gtaṅ bar bya
ba’am | ruṅ bar bya ba’am | gźan la sbyin par bya’o || byin gyis rlob par mi byed dam |
gtoṅ bar mi byed dam | ruṅ bar mi byed dam | gźan la sbyin par mi byed na ñi ma (3) bcu gcig
pa’i skya reṅs śar na spaṅ ba’i ltuṅ byed du ’gyur ro || tshes daṅ tshes gñis la ma rñed
kyaṅ tshes gsum daṅ tshes bcu tshun cad kyis gos maṅ po dag cig rñed na dge sloṅ des źag
bcu po de ñid kyi naṅ du sṅa ma dag gtaṅ bar bya ba’am | ruṅ bar bya ba’am | gźan la (4)
sbyin par bya’o || byin gyis rlob par mi byed dam | gtoṅ bar mi byed dam | ruṅ bar mi byed
dam | gźan la sbyin par mi byed na ñi ma bcu gcig pa’i skya reṅs śar na spaṅ ba’i ltuṅ byed
du ’gyur ro || dge sloṅ gi gos spaṅ bar gyur na de ma spaṅs śiṅ bral bar ma byas la ltuṅ
(5) ba ma bśags par gźan źig rñed na de yaṅ sṅa ma’i rgyud kyis spaṅ bar ’gyur ro || dge
sloṅ gi gos spaṅ bar gyur na de spaṅs śiṅ bral bar ma byas la ltuṅ ba ma bśags par gźan
źig rñed na de yaṅ sṅa ma’i rgyud kyis spaṅ bar ’gyur ro || dge sloṅ gi gos spaṅ par (6) gyur
na de spaṅs śiṅ bral bar byas la ltuṅ ba ma bśags par gźan źig rñed na de yaṅ sṅa ma’i
rgyud kyis spaṅ bar ’gyur ro || dge sloṅ gi gos spaṅ bar gyur na de spaṅs śiṅ bral bar byas
la ltuṅ ba bśags nas gźan źig rñed na de la ltuṅ ba med do || de bźin du dge sloṅ (7) gis
ji srid du spaṅ ba’i dṅos po de ma bśags śiṅ so sor ma bśags par lhuṅ bzed dam | chos gos
sam | dra ba’am | phor bu’am | ska rags sam | dge sbyoṅ gi ’tsho ba’i yo byad gaṅ yaṅ ruṅ
ba gźan ñe bar ’jog par byed na de yaṅ sṅa ma’i rgyud kyis spaṅ bar ’gyur ro || (44a1)
las daṅ po pa daṅ | smyos pa daṅ | sems ’khrugs pa daṅ | tshor ba dag gis ñen pa la ltuṅ ba
med do || ’chaṅ ba’i spaṅ ba ste daṅ po rdzogs s+ho || ||

