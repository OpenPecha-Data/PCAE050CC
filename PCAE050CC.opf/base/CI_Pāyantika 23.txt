[Pāyantika 23](5) saṅs rgyas bcom ldan ’das mñan yod na rgyal kyi tshal mgon med zas sbyin gyi
kun dga’ ra ba na bźugs so || bcom ldan ’das kyis dga’ byed khyod kyis dge sloṅ ma la thoms
śig dga’ byed khyod kyis dge sloṅ ma la rjes su ston cig dga’ byed khyod dge sloṅ ma
rnams la chos daṅ (6) ldan pa’i gtam gyis śig ces bka’ stsal nas skye dgu’i bdag mo chen mo
gau ta mī ’khor dge sloṅ ma lṅa brgya daṅ tshe daṅ ldan pa dga’ byed ga la ba der soṅ ste
phyin nas tshe daṅ ldan pa dga’ byed kyi rkaṅ pa gñis la mgo bos phyag ’tshal te mtha’ gcig
tu ’dug go || tshe daṅ ldan pa dga’ (7) byed kyis de la don daṅ | tshig daṅ | yi ge zab
pa zab pa dag gis chos bstan to || bud med kyi yul ni śes rab ’chal pa’i phyir brda mi phrad
ciṅ ’jigs pa’i phyir ’dri mi nus so || de nas skye dgu’i bdag mo chen mo gau ta mīsa
tshe daṅ ldan pa dga’ byed kyis smras pa la mṅon par dga’ (89b1) ba daṅ rjes su yi raṅ ba
byas te yi raṅ ba byas te tshe daṅ ldan pa dga’ byed kyi rkaṅ pa gñis la mgo bos phyag ’tshal
nas stan las laṅs te soṅ nas | bcom ldan ’das gal ba der soṅ ste phyin nas bcom ldan ’das
kyi źabs gñis la mgo bos phyag ’tshal te matha ’a gcig tu ’dug go || mtha’ gcig (2) tu
’dug nas bcom ldan ’das la skye dgu’i bdag mo chen mo gau ta mīsa ’di skad ces gsol to ||
btsun pa ’phags pa dga’ byed kyis dge sloṅ ma rnams la don daṅ | tshig daṅ | yi ge pa zab
pa dag gis chos bstan na | bud med kyi yul ni śes rab ’tshal pa’i slad du brda (3) mi mjal
ciṅ | ’jigs pa’i slad du ’dri ba’i rṅo mi thogs ste | bcom ldan ’das kyis sbyin pa ni mi
’jigs pa’i rgyu lags so źes bka’ stsal na | gal te bcom ldan ’das kyis gnaṅ na dge sloṅ ma
rnams kyis dge sloṅ rnams la kun dga’ bar ’gyur pa dag bgyi’o || bcom (4) ldan ’das kyis
bka’ stsal pa | de lta na gnod gis dge sloṅ ma rnams kyis dge sloṅ rnams la kun dga’ bar
’gyur ba dag bya’o || bcom ldan ’das kyis dge sloṅ ma rnams kyis dge sloṅ rnams la kun dga’
bar ’gyur ba dag bya’o źes bka’ stsal nas | de dag gis ji ltar bya (5) ba dag mi śes nas
bcom ldan ’das kyis bka’ stsal pa | bca’ ba lṅa po rtsa ba daṅ sdoṅ bu daṅ ’dab ma daṅ |
me tog daṅ | ’bras bu dag daṅ | bza’ ba lṅa po ’bras chan daṅ | zan dron daṅ | ’de gu daṅ
| śa daṅ | snum khur dag daṅ | lhuṅ bzed daṅ | chos gos daṅ | (6) dra ba dag | phor bu daṅ
| śur bu daṅ | lcag pod daṅ | śur bu phre’u daṅ | rgya caṅ dag gis bya’o || dge sloṅ ma źig
gis gis ’o thug khyer te rgyal byed kyi tshal du soṅ ba daṅ drug ste dag gi kun du spyod
pa ni ’dir bdag cag gis bram ze daṅ | khyim bdag ’oṅs śiṅ lhags pa la yaṅ (7) chos bstan
par bya | grol ba dag kyaṅ tshar gcad par bya | raṅ gi grags pa yaṅ bsgrag par bya’o sñam
nas | drug sde las gaṅ yaṅ ruṅ bas rgyal byed kyi tshal gyi sog stoṅ par mi ’jog pas ñe dga’
naṅ par sṅar laṅs te so śiṅ por nas snam sbyar dmar ser gyon te rgyal byed kyi tshal gyi
(90a1) sgo na ’chag ciṅ ’dug go || ñe dga’ sa dge slaṅ ma de mthoṅ nas de la dris pa |
khyer te ’oṅs pa ’di ci | ’o thug go || su la blu daṅ | ’phags pa dga’ byed do || gal te ñe
dga’ sa kyaṅ ’o thug rñed par ’gyur na rtag pa kho nar dge sloṅ ma la ston par ’gyur ro
|| de (2) bźin du dge sloṅ ma kha cig gis ni źo thug khyer te ’oṅs | kha cig gis ni hwags
kyi la du khyer te ’oṅs pa daṅ | ñe dga’ sa smras pa | kho bo ko tshe daṅ ldan pa dga’ byed
chos bza’ po’i chos kyis dge sloṅ ma la ston sñam gyi | (3) sloṅ ma la ston sñam mi sems
so || dge sloṅ don ñuṅ ṅu dag ci’i pyir dge sloṅ dag dge sloṅ rnams la ’di skad ces dge sloṅ
dag zas chuṅ zad tsam gyi phyir dge sloṅ ma rnams la ston par byed ces zer źes smod par
byed | phyar ka gtoṅ bar byed | kha zer bar byed pa’i skabs de dge sloṅ rnams (4) kyis bcom
ldan ’das la gsol to || de nas bcom ldan ’das kyis byuṅ ba ’di daṅ | gleṅ gźi ’di daṅ
| skabs ’di la dge sloṅ gi dge ’dun bsdu ba mdzad do źes bya ba la sogs pa sdam bźin no ||
saṅs rgyas bcom ldan ’das rnams ni mkhyen bźin du rmed par mdzad pa ste (5) źes bya ba la
sogs pa yaṅ sṅa ma bźin te | saṅs rgyas bcom ldan ’das kyis ñe dga’ la rmas pa | ñe dga’
khyod dge sloṅ rnams la ’di skad ces dge sloṅ dag ni zas chuṅ zad tsam gyi phyir dge sloṅ
ma la ston to źes zer ba bden nam | btsun pa med do || saṅs rgyas bcom ldan (6) ’das kyis
dge sbyoṅ gi tshul ma yin pa | rjes su mthun pa ma yin pa | ruṅ ba ma yin pa | tshul daṅ mthun
pa ma yin pa de ni rab tu byuṅ bas bya ba ma yin no źes rnam par smad pa mdzad do ||
de nas bcom ldan ’das kyis rnam graṅs du mas rnam par smad nas dge sloṅ rnams la bka’ stsal
(7) pa | dge sloṅ dag de lta bas na phan yon bcu yaṅ dag par gzigs pas ’dul ba la ñan thos
rnams kyi bslab pa’i gźi bca’ bar bya ste źes bya ba la sogs pa sṅa ma bźin no || ṅa’i
ñan thos rnams kyis ’dul ba la bslab pa’i gźi ’di ltar gdon par bya ste | yaṅ dge sloṅ gaṅ
(90b1) dge sloṅ rnams la ’di skad ces dge sloṅ dag zas chuṅ zad tsam gyi phyir dge sloṅ ma
la ston to źes zer na ltuṅ byed do || yaṅ dge sloṅ gaṅ źes bya ba ni śākya ’i bu ñe dga’
’am | gźan yaṅ de lta bu gaṅ yin pa’o || dge sloṅ rnams la źes bya ba ni chos ’di pa rnams
la’o | ’di skad ces (2) źes bya ba ni ’di skad ces zer na’o || dge sloṅ dag ces bya ba ni
chos ’di pa dag go || zas cuṅ zad tsam gyi phyir źes bya ba ni bca’ ba lṅa daṅ | bza’ ba
lṅa’i phyir ro || dge sloṅ ma la źes bya ba ni chos ’di pa la’o || ston to źes zer na źes
bya ba ni lhag pa’i tshul khrims daṅ || lhag (3) pa’i sems daṅ | lhag pa’i śes rab bo ||
ltur byed do źes bya ba ni sems can dmyal ba daṅ | dud ’gro daṅ yi dgas ṅan soṅ daṅ | ṅan
’gro daṅ log par ltuṅ ba dag tu sreg par byed | ’tshod par byed | ltuṅ bar byed pa’o || gźan
yaṅ ltuṅ ba de ma bśags śiṅ so sor ma (4) bśags na dge ba’i chos rnams la sgrib par byed
pa ste | des na ltuṅ byed do źes gsuṅs so || de la ltuṅ bar ji ltar ’gyur źe na | dge sloṅ
gis ji tsam cuṅ zad tsam dge sloṅ rnams la ’di skad ces dge sloṅ dag zas cuṅ zad tsam gyi
phyir dge sloṅ ma la ston to źes zer na thams cad du (5) ltuṅ byed du ’gyur ro || zas chuṅ
zad tsam gyi phyir dge sloṅ ma la ston pa bden na ltuṅ ba med do || las daṅ po pa daṅ
| smyos pa daṅ | sems ’khrugs pa daṅ | tshor bdag gis ñen pa la ltuṅ ba med do || zas cuṅ
zad tsam gyi phyir ston pa’i ltuṅ byed de ñi śu gsum pa rdzogs s+ho || ||

