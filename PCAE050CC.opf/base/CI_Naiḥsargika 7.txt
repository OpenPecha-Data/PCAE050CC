[Naiḥsargika 7]saṅs rgyas bcom ldan ’das mñan yod na rgyal byed kyi tshal mgon med zas sbyin
gyi kun dga’ ra ba na bźugs so || (2) ñe dga’ la blo skyes pa | ’di dag thams cad khyim bdag
mgon med zas sbyin gyis bslab pa’i gźi dag gis bsṅams pas phyin cad gaṅ nas kyaṅ bca’
ba’i rin tsam yaṅ bslaṅ bar mi nus na | ’di ltar bcom ldan ’das kyis groṅ phreṅ ba can pa’i
dge sloṅ bźi bcu la (3) brten nas bslab pa’i gźi bag yaṅs su mdzad pa yod pas bdag gis groṅ
phreṅ ba can pa’i dge sloṅ bźi bcu po dag sṅon du btaṅ ste rñed pa bsgrub par bya’o sñam
nas | de groṅ phreṅ ba can pa’i dge sloṅ bźi bcu po dag ga la ba der soṅ ba daṅ | ji tsam
na groṅ phreṅ ba can pa’i (4) dge sloṅ bźi bcu po dag rñad rñid dag ’tshem źiṅ ’khod pa
mthoṅ nas | des de dag la smras pa | tshe daṅ ldan pa dag bdag gis gźan thos la gźan mthoṅ
ste | bdag ko groṅ phreṅ ba can pa’i dge sloṅ bźi bcu po dag bsam gtan daṅ | rnam par thar
pa daṅ | tiṅ ṅe (5) ’dzin daṅ | sñoms par ’jug pa’i bde ba dag ñams su myoṅ bar byed ciṅ
’dug par sems kyi | bdag tshe daṅ ldan pa dag ’di ltar rñaṅ rñiṅ dag ’tshem źiṅ ’khod par
ni mi sems so || gnas brtan bdag cag chom rkun pa dag gis bcom mo || kye ma ma legs so ||
(6) ma legs so || gnas brtan su’i mya ṅan byed | ci kho bo cag gi’am | ma yin te gaṅ dag
gis khyed cag bcom pa’i ma byin par len pa de dag sgren mo kho nar skye bar ’gyur źiṅ | sgren
mo kho nar dus byed par ’gyur bas de dag gi mya ṅan byed do || tshe daṅ ldan pa dag khyed
ci’i (7) phyir gos dag mi sloṅ | gnas brtan su źig saṅs rgyas daṅ | chos daṅ | dge ’dun
spaṅs te kho bo cag la sbyin ba daṅ bya bar sems par ’gyur | tshe daṅ ldan pa dag khyed
cag bcom ldan ’das kyis mdo sde’i mtha’ de daṅ de dag tu ṅes par bstod pa daṅ | bkur ba daṅ
| (108a1) bsṅags pa daṅ | rab tu bsṅags pa dag ma yin nam | gnas brtan kho bo cag gis su
la bslaṅ ba yaṅ mi śes so || tshe daṅ ldan pa dag dge sloṅ rab tu śes pa gaṅ gis khyed cag
gis gos dag sloṅ bar ’gyur ba ’ga’ źig la ci’i phyir mi bcol | gnas (2) brtan dge sloṅ
rab tu śes pa su źig bdag ñid kyi dge ba’i phyogs yoṅs su ñams par byas te | kho bo cag gi
don du gos dag sloṅ bar ’gyur | tshe daṅ ldan pa dag re źig kho bo bdag ñid daṅ bcu pa la
yaṅ thabs yod la | gźan yaṅ kho bo cag mi drug re re yaṅ bdag ñid daṅ | (3) bcu pa yin pas
kho bo cag mi drug bcu la yaṅ thabs yod do || gźan yaṅ gal te khyed cag la mi gnod na kho
bo cag kyaṅ gźon nu dag gi don du ras yug phran daṅ | ras yug chen sloṅ bar byed do || gnas
brtan de la kho bo cag la gnod pa ci yod | re źig re res kyaṅ (4) chos gos gsum gsum sloṅ
la rag go || tshe daṅ ldan pa dag kho bo cag gis bsod sñoms la rgyu ba daṅ | gos dag bslaṅ
ba gñis ka mi nus kyis | ’di ltar gaṅ gi tshe phyi rol du zas la bos pa de’i tshe bslaṅ
bar bya’o źes ñe dga’ de gtsug lag khaṅ gi phyi rol du rkaṅ pa bkrus nas gtsug lag khaṅ
gi naṅ du (5) źugs te ’dug nas ṅes bsams pa | thabs ci źig byas na des mñan yod thams cad
chub par ’gyur sñam nas des yaṅ bsams pa | je daṅ po kho nar dbul po’i sraṅ du ’gro bar bya
źiṅ de’i ’og tu phyug po’i sraṅ du ’gro bar bya | de’i ’og tu kos lar byuṅ ba’i rgyal po
gsal rgyal gyi (6) pho braṅ daṅ btsun mo rgyal rigs dbyar tshul ma’i khyim daṅ | btsun mo
phreṅ ldan ma’i khyim daṅ | khyim bdag mgon med zas sbyin gyi khyim daṅ | bla mkhyen draṅ
sroṅ byin daṅ | rñiṅ pa gñis kyi khyim daṅ | dge bsñen ma ri dgas ’dzin gyi mas ga’i khyim
daṅ | dge bsñen ma (7) khyim bdag gi chuṅ ma legs skyes kyi khyim dag tu ’gro bar bya’o
sñam mo || de’i tshe na khyim bdag cig gis saṅs rgyas la sogs pa dge sloṅ gi dge ’dun khyim
gźan du gdugs tshod la spyan draṅs nas ñe daga’asa gźon nu rnams la smras pa | tshe daṅ
ldan pa dag gal te (108b1) khyed cag la las su bsgo ba dag ’oṅ bar gyur na | khyed cag gis
mi gnod par ’di skad ces bdag cag la mkhan po daṅ | slob dpon dag gi bya ba cuṅ źig yod
do źes brjod par bya’o || ñe daga’asa phyi de ñin par gźon nu źig groṅ phreṅ ba can pa’i dge
sloṅ bźi bcu po dag (2) gi gan du btaṅ ste chos gos dag bslaṅ gis tshur śeg śig ces spriṅ
ṅo || gźon nu de der soṅ ba daṅ | ji tsam na de dag sñoms par źugs pa mthoṅ nas des bsams
pa | sñiṅ rje med pa’i sñiṅ daṅ ldan pa ’jig rten pha rol btaṅ bsu źig ’di dag tiṅ ṅe ‘dzin
las sloṅ bar (3) ’gyur sñam nas de ñe dga’i gan du soṅ ste smras pa | slob dpon de dag
sñoms par źugs śiṅ mchis pas sus kyaṅ de dag tiṅ ṅe ‘dzin de las sloṅ bar mi nus so || ñe
daga’asa smras pa | bkren pa khyod brtson ’grus ’di lta bus zag pa zad pa mṅon sum du byed
par (4) ’gyur ram | ñe dga’ raṅ ñid ’gro’o źes de soṅ nas dpoṅ sa’i khaṅ par sgo glegs
la rtiṅ bas brdabs pa daṅ | dpoṅ sa’i khaṅ pa thams cad ’gul nas de dag tiṅ ṅe ‘dzin de las
laṅs nas smras pa | tshe daṅ ldan pa dge sloṅ bźi bcu po dag chos gos gsum (5) bslaṅ bar
bya na | khyed cag sñiṅ las chuṅ ṅur ’khod dam | tshur śeg ’dod do || gnas brtan je so śiṅ
por nas ’doṅ ṅo || tshur śeg lam ka ñid du ’or cig | de dag ’phags pa daṅ ñe daga’asa smras
pa | tshe daṅ ldan pa dag kho bo cag drug sde dag ni bya rog dkar po daṅ (6) ’dra bas
kho bo cag gis rgan rims bźin du ’khod par mi bya bar bar bar du rgan pa dag gis ’khod par
bya’o || de dag dbul po’i sraṅ du doṅ nas dṅar kha byas te bsdad pa daṅ | de dag gis de dag
mthoṅ nas ñam ṅa bar gyur te smras pa | ’phags pa dag ñes dmigs (7) ’ga’ źig ma byuṅ ṅam
| bźin bzaṅs dag ñes dmigs byuṅ ṅo || ci noṅs khyod kyis groṅ phreṅ ba can pa’i dge sloṅ
bźi bcu po gaṅ dag bcom ldan ’das kyis mdo sde’i mtha’ de daṅ de dag tu bstod pa | bkur ba
| bsṅags pa | rab tu bsṅags pa de dag thos sam | (109a1) thos so || de dag chom rkun pa
dag gis bcom mo || de dag gis smras pa | śes ldan dag mda’ gźu loṅ śig | phub daṅ | dbyug
pa dag loṅ śig | chom rkun pa dag ’dzin du ’doṅ ṅo || drug sde dag gis smras pa | de dag bcom
nas yun (2) riṅ du lon źiṅ yul ’khor gźan du bcom par gyur to || ’on ji ltar bgyi | de
dag la gos dag byin cig | de dag gis de dag la gos sar pa daṅ rñiṅ pa dag byin no || de dag
gis gos de dag khur du drags te gźon nu dag la gtad nas smras pa | deṅ la ’di dag (3) gtsug
lag khaṅ du skyol cig | gźon nu dag gis de dag khyer te gtsug lag khaṅ du doṅ ba daṅ
| de dag phyug po’i sraṅ du doṅ nas | dṅar kha byas te bsdad pa daṅ | de dag ñam ṅa bar gyur
te smras pa | ’phags pa dag ñes dmigs ’ga’ źig ma byuṅ ṅam | ñes dmigs (4) byuṅ ṅo || ci
noṅs | khyed kyis groṅ phreṅ ba can pa’i dge sloṅ bźi bcu po gaṅ dag bcom ldan ’das kyis
mdo sde’i mtha’ de daṅ de dag tu bstod pa | bkur ba | bsṅags pa | rab tu bsṅags pa | de dag
thos sam | thos so || de dag chom rkun pa dag gis bcom mo || (5) de dag gis smras pa |
śes ldan dag mda’ gźu loṅ śig | phub daṅ | dbyug pa dag loṅ śig | chom rkun pa dag ’dzin du
’doṅ ṅo || drug sde dag gis smras pa | de dag bcom nas yun riṅ du lon ciṅ yul ’khor gźan
du bcom par gyur to || ’o na ji ltar bgyi | (6) de dag la gos dag byin cig | de dag gis de
dag la chen po la ’os pa’i gos dag byin to || drug sde dag gis gos de dag khur du drags
te gźon nu dag la gtad nas smras pa | deṅ la ’di dag gtsug lag khaṅ du skyol cig | de dag
gis gos de dag khyer te gtsug lag khaṅ du (7) doṅ ba daṅ | de dag ko sa lar byuṅ ba’i rgyal
po gsal rgyal gyi pho braṅ du doṅ nas dṅar kha byas te bsdad pa daṅ | ko sa lar byuṅ ba’i
rgyal po gsal rgyal gyis de dag mthoṅ nas | ñam ṅa bar gyur te smras pa | ’phags pa dag
ñes dmigs ’ga’ źig ma byuṅ ṅam | lha (109b1) ñes dmigs byuṅ ṅo || ci noṅs | lhas groṅ phreṅ
ba can pa’i dge sloṅ bźi bcu po gaṅ dag bcom ldan ’das kyis mdo sde’i mtha’ de daṅ de dag
tu bstod pa | bkur ba | bsṅags pa | rab tu bsṅags pa de dag gsan tam | thos so || de dag
chom rkun pa dag gis (2) bcom mo || rgyal pos dmag dpon ’phags skyes po la bsgo ba | soṅ
la myur du chom rkun pa dag daṅ | kun rdzas dag khug śig | drug sde dag gis smras pa | lha
de dag ni bcom nas yun riṅ du lon ciṅ yul ’khor gźan du bcom par gyur to || ’o na ji ltar
bya | lha de dag (3) la gos dag stsol cig | rgyal pos dge sloṅ re re la yo byad bcu gsum
bcu gsum byin no || drug sde dag gis gos de dag khur du drags te gźon nu rnams la gtad nas
smras pa | deṅ la ’di dag gtsug lag khaṅ du skyol cig | de dag gis gos de dag khyer te gtsug
lag (4) khaṅ du doṅ ba daṅ | groṅ phreṅ ba can pa’i dge sloṅ bźi bcu po dag gis smras
pa | gnas brtan dag da chog gis thoṅ śig | drug sde dag gis smras pa | tshe daṅ ldan pa dag
ha caṅ brtabs maṅs śig | khyed la kho bo cag gis daṅ po ñid nas tshe daṅ ldan pa dag gal
te (5) khyed la mi gnod na kho bo cag kyaṅ gźon nu dag gi don du ras yug phran daṅ | ras
yug chen dag sloṅ ṅo źes ma smras sam | de dag dge sloṅ dbaṅ che bar grags pas bsgo bas caṅ
mi smra bar ’khod do || de dag btsun mo rgyal rigs dbyar tshul ma’i khyim daṅ | btsun (6)
mo phreṅ ldan ma’i khyim daṅ | khyim bdag mgon med zas sbyin gyi khyim daṅ | bla mkhyen
draṅ sroṅ byin daṅ | rñiṅ pa gñis kyi khyim daṅ | dge bsñen ma ri dgas ’dzin gyi ma sa ga’i
khyim daṅ | dge bsñen ma khyim bdag gi chuṅ ma legs skyes kyi khyim du mthar gyis doṅ (7)
ste sṅar bstan pa skad brjod pa daṅ | de dag gis kyaṅ dge sloṅ re re la yo byad bcu gsum
bcu gsum byin no || de nas drug sde dag gis smras pa | tshe daṅ ldan pa dag gal te dge sloṅ
brgya gral du ma bkod na gral stoṅs par ’gyur gyis deṅ la gral du bkod cig | ma (110a1)
ñes te bdag cag kyaṅ bsod sñoms blaṅs te ’oṅ ṅo || drug sde dag gis gtsug lag khaṅ du doṅ
ste rñaṅ rñiṅ dag las bźi bcu phuṅ por byas te bźag go || dge sloṅ bźi bcu po dag zas kyi
bya ba byas te ’oṅs pa daṅ | drug sde dag gis lhan cig gnas (2) pa daṅ | ñe gnas dag la smras
pa | tshe daṅ ldan pa dag tshur śeg don ñuṅ ṅu dag bos śig | de dag gis de dag bos pa
daṅ | drug sde dag gis smras pa | tshe daṅ ldan pa dag ci kho bo cag khyed kyi gos sruṅ ba
yin nam | raṅ gi gos dag loṅ śig | dge sloṅ bźi (3) bcu po dag gis phan tshun gdoṅ du blta
bar brtsams pa daṅ | drug sde dag gis smras pa | tshe daṅ ldan pa dag ci’i phyir phan tshun
gdoṅ du lta | gnas brtan dag thams cad rñaṅ rñiṅ śa stag yin no || tshe daṅ ldan pa dag
’di dag mdud pa ’or cig daṅ snam sbyar yin no || ’di dag ni drubs (4) śig daṅ bla gos yin
no || ’di dag ni drubs śig daṅ mthaṅ gos yin no || ’di dag ni drubs śig daṅ rdul gzan yin
no || gal te mi dga’ na ’dod daṅ yaṅ bslaṅ bar bya’o || kye ma’o gnas brtan dag ’di dag
ñid kyaṅ ma bslaṅs kyaṅ ruṅ ṅo || de dag gis rñaṅ rñiṅ de dag khyer te dgon par doṅ nas (5)
’tshem źiṅ ’khod do || thams cad du sgra grags pa | groṅ phreṅ ba can pa’i dge sloṅ bźi
bcu po dag re res kyaṅ yo byad bcu gsum bdun bdun rñed do źes grags so || de dag dge sloṅ
rnams kyis mthoṅ nas smras pa | tshe daṅ ldan pa dag bdag cag gis gźan thos la (6) gźan mthoṅ
ste | bdag cag gis groṅ phreṅ ba can pa’i dge sloṅ bźi bcu po dag re res kyaṅ yo byad
bcu gsum bdun bdun rñed do źes thos na | tshe daṅ ldan pa dag ko rñaṅ rñiṅ dag ’tshem źiṅ
’khod do || de dag gis smras pa | khyed cag gis lta kho bo cag raṅ raṅ phrag pa dag (7) gis
kyaṅ khyer źes kyaṅ thos so źes zer ba’i skabs de dge sloṅ rnams la brjod nas dge sloṅ
rnams kyis bcom ldan ’das la gsol to || de nas bcom ldan ’das kyis byuṅ ba ’di daṅ | gliṅ
gźi ’di daṅ | skabs ’di la dge sloṅ gi dge ’dun bsdu ba mdzad do źes bya ba la sogs pa sṅa
ma bźin no || (110b1) saṅs rgyas bcom ldan ’das rnams ni mkhyen bźin du rmed par mdzad pa
ste źes bya ba la sogs pa yaṅ sṅa ma bźin te | saṅs rgyas bcom ldan ’das kyis groṅ phreṅ
ba can pa’i dge sloṅ bźi bcu po dag la rmas pa | dge sloṅ dag khyed len pa’i drod mi śes pa
bden nam | (2) btsun pa mad do || saṅs rgyas bcom ldan ’das kyis mi brtson pa daṅ | mi sbyor
ba daṅ | ma brtags par spyod pa rnam par smad pa mdzad do || de nas bcom ldan ’das kyis
brtson pa daṅ | sbyor ba daṅ | brtags te spyod pa’i bsṅags pa brjod nas | dge sloṅ (3)
rnams la bka’ stsal pa | dge sloṅ dag de lta bas na phan yon bcu yaṅ dag par gzigs pas ’dul
ba la ñan thos rnams kyi bslab pa’i gźi bca’ bar bya ste źes bya ba la sogs pa sṅa ma bźin
no || ṅa’i ñan thos rnams kyis ’dul ba la bslab pa’i gźi ’di (4) ltar gdon par bya ste
| dge sloṅ gos phrogs sam | gos rlag gam | gos tshig gam | gos rluṅ gis khyer ram | gos chus
khyer na khyim bdag gam | khyim bdag gi chuṅ ma ñe du ma yin pa’i gan du soṅ la gos bslaṅ
bar bya’o || gal te de la bram ze’am | (5) khyim bdag dad pa can źig gis dus kyis gos maṅ
po stobs par ’dod na dge sloṅ des de las gos stod g-yogs smad g-yogs daṅ bcas pa’i mthar
thug par blaṅ bar bya’o || de las lhag par len na spaṅ ba’i ltuṅ byed do || dge sloṅ źes
bya ba ni chos ’di pa’o || gos (6) phrogs sam źes bya ba ni ’di lta ste | dge sloṅ gi gos
dag chom rkun pa dag gam | g-yon can dag gis phrogs par gyur pa’o || gos rlag gam źes bya
ba ni ’di lta ste | dge sloṅ gi gos dag rlag gam ’khyams par gyur pa’o || gos tshig gam źes
bya ba ni ’di lta ste | (7) dge sloṅ gi gos dag mes tshig par gyur pa’o || gos rluṅ gis
khyer ram źes bya ba ni ’di lta ste | dge sloṅ gi gos dag rluṅ gis khyer bar gyur pa’o ||
gos chus khyer na źes bya ba ni ’di lta ste | dge sloṅ gi gos dag chus khyer bar gyur pa’o
|| khyim bdag ces bya (111a1) pa ni skyes pa’o || khyim bdag gi chuṅ ma źes bya ba ni bud
med do || ñe du ma yin pa źes bya ba ni phyi mo daṅ | mes po daṅ | phrugs kyi bdun pa tshun
chad ñe du yin la | de phan chad ni ñe du ma yin no || gan du soṅ la źes bya ba ni gan
du soṅ ste’o || gos (2) źes bya ba ni bdun po bal gos daṅ | śa na’i gos daṅ | zar ma’i gos
daṅ | du gu la’i gos daṅ | ras bal gyi gos daṅ | ko tam pa’i gos daṅ | ñi ’og gi gos las
gaṅ yaṅ ruṅ ba’o || bslaṅ bar bya’o źes bya ba ni sloṅ mo bya ba’o || ’dod na źes bya (3)
ba ni gal te don du gñer na’o || gos stod g-yogs smad g-yogs daṅ bcas pa’i mthar thug pa
blaṅ bar bya’o źes bya ba ni stod g-yogs smad g-yogs daṅ bcas pa ni gñis te | dge sloṅ gi
stod g-yogs smad g-yogs daṅ bcas pa daṅ | khyim pa’i stod g-yogs smad (4) g-yogs daṅ bcas
pa’o || dge sloṅ gi stod g-yogs smad g-yogs daṅ bcas pa ni sar pa las snam sbyar ñi rim daṅ
| ras yug phran khru lṅa pa daṅ do pa’o || khyim pa’i stod g-yogs smad g-yogs daṅ bcas pa
ni ras yug chen khru bcu gñis pa daṅ | ras (5) yug phran khru bdun pa daṅ do pa’o || de
las lhag pa len na źes bya ba ni de las goṅ ma’o || spaṅ ba’i ltuṅ byed do źes bya ba ni dṅos
po de spaṅs nas ltuṅ byed kyi ltuṅ ba bśags par bya ste | des na spaṅ ba’i ltuṅ byed do
źes gsuṅs so || de la ltuṅ ba ji ltar ’gyur (6) źe na | dge sloṅ khyim pa’i stod g-yogs
smad g-yogs daṅ bcas pa sloṅ bas khyim pa’i stod g-yogs smad g-yogs daṅ bcas pa thob pa na
lhag pa sloṅ na de sloṅ ba la ñes byas su ’gyur la | thob na spaṅ ba’i ltuṅ byed du ’gyur
ro || dge sloṅ dge sloṅ gi stod (7) g-yogs smad g-yogs daṅ bcas pa sloṅ bas dge sloṅ gi stod
g-yogs smad g-yogs daṅ bcas pa thob pa na | lhag pa sloṅ na de sloṅ ba la ñes byas su
’gyur la | thob na spaṅ ba’i ltuṅ byed du ’gyur ro || dge sloṅ khyim pa’i stod g-yogs smad
g-yogs daṅ (111b1) bcas pa sloṅ bas khyim pa’i stoṅ g-yogs smad g-yogs dag bcas pa thob pa
na | gal te chuṅ na yaṅ bslaṅ bar mi bya la | lhag na yaṅ sbyin par mi bya’o || dge sloṅ
dge sloṅ gi stod g-yogs smad g-yogs daṅ bcas pa sloṅ bas dge sloṅ gi stod g-yogs smad g-yogs
(2) daṅ bcas pa thob pa na | gal te chuṅ na bslaṅ bar bya la | lhag na yaṅ sbyin par bya’o
|| de ltar na dge sloṅ gis khyim pa’i stod g-yogs smad g-yogs daṅ bcas pa las lhag pa
sloṅ ba daṅ | dge sloṅ gi stod g-yogs smad g-yogs daṅ bcas pa las lhag par sbyin (3) par
mi byed na thams cad du spaṅ ba’i ltuṅ byed du ’gyur ro || dge sloṅ gis gos spaṅ bar gyur
na de ma spaṅs śiṅ bral bar ma byas la | ltuṅ ba ma bśags par gźan źig rñed na de yaṅ sṅa
ma’i rgyud kyis spaṅ bar ’gyur ro || dge sloṅ gi gos spaṅ bar gyur na de spaṅs śiṅ bral (4)
par ma byas la | ltuṅ ba ma bśags par gźan źig rñed na de yaṅ sṅa ma’i rgyud kyis spaṅ bar
’gyur ro || dge sloṅ gi gos spaṅ bar gyur na de spaṅs śiṅ bral bar byas la | ltuṅ ba ma
bśags par gźan źig rñed na de yaṅ sṅa ma’i rgyud kyis spaṅ bar ’gyur ro || dge (5) sloṅ gi
gos spaṅ bar gyur na | de spaṅs śiṅ bral bar byas la ltuṅ ba bśags nas gźan źig rñed na
de la ni ltuṅ ba med do || de bźin du dge sloṅ gis ji tsam du spaṅ ba’i dṅos po de ñid kyis
ma bśags śiṅ so sor ma bśags par lhuṅ bzed dam | chos gos sam | (6) dra ba’am | phor bu’am
| ska rags sam | dge sbyoṅ gi ’tsho ba’i yo byad gaṅ yaṅ ruṅ ba ñe bar ’jog par byed na
de yaṅ sṅa ma’i rgyud kyis spaṅ bar ’gyur ro || las daṅ po pa daṅ | smyos pa daṅ | sems ’khrugs
pa daṅ | tshor ba dag gis ñen pa la ltuṅ ba med do || (7) sloṅ bar rigs pa’i spaṅ bste
bdun pa rdzogs s+ho || ||

