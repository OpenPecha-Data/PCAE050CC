[Naiḥsargika 14]saṅs rgyas bcom ldan ’das mñan yod na (5) rgyal byed kyi tshal mgon med zas
sbyin gyi kun dga’ ra ba na bźugs so || de’i tshe na dge sloṅ rnams la stan maṅ ba ñid ’di
lta bu ’di byuṅ bar gyur te | de dag stan ’di ni ha caṅ riṅs so || ’di ni ha caṅ thuṅs so
źes de bor nas gźan byed du ’jud do || stan ’di ni ha caṅ dog (6) go || ’di ni ha caṅ yaṅs
so || ’di ni thams cadasa kyi thams cad du bug rdol daṅ | śa zad pa daṅ | bcos dka’ ba ñid
yin no źes de bor nas gźan byed du ’jud pas | dge sloṅ de dag stan byas śiṅ byas śiṅ ’dor
ban bya ba maṅ ba daṅ | byed pa maṅ bar gyur ciṅ | (7) luṅ mnod pa daṅ | bklag pa daṅ |
kha ton daṅ | rnal ’byor daṅ | yid la bya ba daṅ | naṅ gi sems kyi źi gnas gtoṅ bar byed
nas | dge sloṅ don ñuṅ ṅu dag ci’i phyir | dge sloṅ rnams la stan maṅ ba ñid ’di lta bu ’di
byuṅ bar gyur te | ’di dag stan ’di ni ha caṅ (131a1) riṅs so || ’di ni ha caṅ thuṅs so
|| źes de bor nas gźan byed du ’jud | stan ’di ni ha caṅ dog go || ’di ni ha caṅ yaṅs so ||
’di ni thams cad kyi thams cad du bug rdol daṅ | śa zad pa daṅ | bcos dka’ ba ñid yin no
|| (2) źes de bor nas gźan byed du ’jud pas | dge sloṅ ’di dag stan byas śiṅ stan byas śiṅ
’dor ba na bya ba maṅ ba daṅ | byed pa maṅ bar gyur ciṅ | luṅ mnod pa daṅ | bklag pa daṅ
| kha ton daṅ | rnal ’byor daṅ | yid la bya ba daṅ | naṅ gi sems kyi źi gnas (3) gtoṅ bar
byed ces smod par byed | kha zer bar byed | phyar ka gtoṅ bar byed pa’i skabs de dge sloṅ
dag gis bcom ldan ’das la gsol to || de nas bcom ldan ’das kyis byuṅ ba ’di daṅ | gleṅ gźi
’di daṅ | skabs ’di la dge sloṅ gi dge ’dun bsdu ba mdzad (4) do źes bya ba la sogs pa sṅa
ma bźin no || saṅs rgyas bcom ldan ’das rnams ni mkhyen bźin du rmed par mdzad pa ste źes
bya ba la sogs pa yaṅ sṅa ma bźin no || saṅs rgyas bcom ldan ’das kyis dge sloṅ rnams la
rmas pa | dge sloṅ dag khyed la stan maṅ ba ñid (5) ’di lta bu ’di byuṅ bar gyur te | khyed
cag stan ’di ni ha caṅ riṅs so || ’di ni ha caṅ thuṅs so źes de bor nas gźan byed du ’jud
| stan ’di ni ha caṅ dog go || ’di ni ha caṅ yaṅs so || ’di ni thams cad kyi thams cad
du bug rdol daṅ | śa zad pa daṅ | (6) bcos dka’ ba dag ñid yin no || źes de bor nas gźan
byed du ’jud pa bden nam | btsun pa maṅ ṅo || saṅs rgyas bcom ldan ’das kyis ’dod pa che ba
daṅ | chog mi śes pa daṅ | gso dka’ ba daṅ | dgaṅ dka’ ba rnam par smad par mdzad do ||
(7) de nas bcom ldan ’das kyis ’dod pa chuṅ ba daṅ | chog śes pa daṅ | gso sla ba daṅ | dgaṅ
sla ba daṅ | phri ba daṅ | yo byad bsñuṅs pa daṅ | sbyaṅs pa’i yon tan daṅ | mdzes pa daṅ
| drod rig pa ñid kyi bsṅags pa brjod nas | dge sloṅ (131b1) rnams la bka’ stsal pa | dge
sloṅ dag de lta bas na phan yon bcu yaṅ dag par gzigs pas | ’dul ba la ñan thos rnams kyi
bslab pa’i gźi bca’ bar bya ste źes bya ba la sogs pa sṅa ma bźin no || ṅa’i ñan thos rnams
kyis ’dul bal bslab pa’i gźi ’di (2) ltar gdon par bya ste | dge sloṅ gis stan sar pa
byed na mi ’dod bźin du lo drug tu bcaṅ bar bya’o || gal te dge sloṅ gis lo drug tshun chad
du stan rñiṅ ba de spaṅs kyaṅ ruṅ | ma spaṅs kyaṅ ruṅ stan sar pa gźan byed na spaṅ ba’i
ltuṅ byed do źes bcom ldan ’das (3) kyis ’dul ba la ñan thos rnams kyi bslab pa’i gźi bca’
ba mdzad do || saṅs rgyas bcom ldan ’das ’brog gnas na ’brog gi nags na bźugs so || ’brog
gnas graṅ źiṅ rluṅ che bas dge sloṅ lag gi bla dag lo drug tu stan gyis mi thub pa de dag
graṅ ba dag gis (4) las sar pa dag rgyun bcad par gyur to || saṅs rgyas bcom ldan ’das
rnams ni mkhyen bźin du rmed par mdzad pa ste | mkhyen bźin du rmed pa | mkhyen kyaṅ mi rmed
pa | dus su rmed pa | dus las yol bar mi rmed pa | don daṅ ldan par rmed pa | don daṅ (5)
mi ldan par mi rmed pas | saṅs rgyas bcom ldan ’das rnams ni don daṅ mi ldan par rmed pa
la chu lon gyis zlog pa mdzad pa yin no || de la saṅs rgyas bcom ldan ’das rnams ni don
daṅ ldan par rmed pa la dus mkhyen pa yin pas | saṅs rgyas bcom ldan (6) ’das kyis tshe daṅ
ldan pa kun dga’ bo la rmas pa | kun dga’ bo ci’i phyir dge sloṅ lag gi bla dag gis las
sar pa dag rgyun bcad par gyur | btsun pa bcom ldan ’das kyis ’di ltar dge sloṅ gis stan sar
pa byed na mi ’dod bźin du lo drug tu bcaṅ bar bya’o || gal (7) te dge sloṅ gis lo drug
tshun chad du stan rñiṅ pa de spaṅs kyaṅ ruṅ | ma spaṅs kyaṅ ruṅ | stan sar pa gźan byed
na spaṅ ba’i ltuṅ byed do || źes ’dul ba la ñan thos rnams kyi bslab pa’i gźi bca’ ba mdzad
pas | dge sloṅ lag gi bla dag dguṅ lo drug gi bar du (132a1) stan gyis mi thub pa de dag
graṅ ba dag gis las sar pa dag rgyun bkum par gyur to || bcom ldan ’das kyis bka’ stsal pa
| kun dga’ bo dge sloṅ lag gi bla gaṅ la lo drug tu stan gyis mi thub pa’i dge sloṅ des
dge ’dun las lo drug tshun chad (2) du stan gyi gnaṅ ba gsol bar bya’o || ’di ltar gsol bar
bya ste | gnas mal bśam pa byas nas gaṇ+ḍī brduṅs te dris pa’i tshig gis dge sloṅ rnams
la yaṅ dag par bsgo nas | dge ’dun thams cad ’dug ciṅ mthun par gyur la | dge sloṅ lag gi
bla des bla (3) gos phrag pa gcig tu byas te | rgan rims kyis phyag ’tshal nas | rgan pa’i
mtha’ logs su tsog pur ’dug ste | thal mo sbyar nas ’di skad ces brjod par bya’o || dge ’dun
btsun pa rnams gsan du gsol | bdag dge sloṅ lag gi bla miṅ ’di źes bgyi ba lo (4) drug
tu stan mi bgyid pa las | bdag dge sloṅ lag gi bla miṅ ’di źes bgyi ba dge ’dun las lo drug
tshun chad du stan gnaṅ ba gsol na thugs brtse ba can | dge ’dun btsun pa rnams kyis thugs
brtse ba’i slad du bdag dge sloṅ lag gi bla miṅ ’di źes bgyi ba la lo (5) drug tshun chad
du stan gnaṅ ba stsal du gsol | de bźin du lan gñis lan gsum du bzlas te gsol bar bya’o
|| dge sloṅ de dag gis dge sloṅ lag gi bla de la dad pa’am | yid ches pas ’gro bar mi bya
bar dge ’dun thams cad der ’doṅ bar bya ba’am | dge ’dun (6) gyis bskos pa’i dge sloṅ dag
btaṅ bar bya źiṅ de dag stan de Raṅa gi mig sṅaRa bab par bya ba’am | yaṅ na stan de dge
’dun gyi dbus su dbyuṅ bar bya ste | gal te stan de ha caṅ riṅ ba yin na de dag gis bcad
par bya’o || gal te ha caṅ thuṅ ba yin na bal sbyin par (7) bya’o || gal te ha caṅ yaṅs pa
yin na de dag gis bcad par bya’o || gal te ha caṅ dog pa yin na bal sbyin par bya’o || gal
te ral ba daṅ rdol ba yin na bal sbyin par bya’o || gal te thams cad kyis thams cad du bug
rdol ba daṅ | śa zad pa daṅ | (132b1) bcos dka’ ba ñid yin na de’i ’og tu dge sloṅ gcig
gis gsol ba bya ste las bya’o || dge ’dun btsun pa rnams gsan du gsol | dge sloṅ lag gi bla
miṅ ’di źes bgyi ba ’di lo drug tu stan mi bgyid pa las dge sloṅ lag gi bla miṅ ’di źes
bgyi ba ’di dge ’dun las lo (2) drug tshun chad du stan gnaṅ bar gsol na | gal te dge ’dun
gyi dus la bab ciṅ bzod na dge ’dun gyis gnaṅ bar mdzod cig daṅ | dge ’dun gyis dge sloṅ
lag gi bla miṅ ’di źes bgyi ba la lo drug tshun chad du stan gnaṅ ba stsol to || ’di ni gsol
ba’o || las ni (3) ’di ltar bya ste | dge ’dun btsun pa rnams gsan du gsol | dge sloṅ
lag gi bla miṅ ’di źes bgyi ba ’di lo drug tu stan mi bgyid pa las dge sloṅ lag gi bla miṅ
’di źes bgyi ba ’di dge ’dun las lo drug tshun chad du stan gnaṅ bar gsol te | de’i slad
du dge (4) ’dun gyis dge sloṅ lag gi bla miṅ ’di źes bgyi ba la lo drug tshun chad du stan
gnaṅ ba stsol na | tshe daṅ ldan pa gaṅ dag dge sloṅ lag gi bla miṅ ’di źes bgyi ba ’di la
lo drug tshun chad du stan gnaṅ bar stsal bar bzod pa de dag ni caṅ ma gsuṅ śig | gaṅ dag
mi (5) bzod pa de dag ni gsuṅ śig | dge ’dun gyis bzod ciṅ gnaṅ nas dge ’dun gyis dge sloṅ
lag gi bla miṅ ’di źes bgyi ba la lo drug tshun chad du stan gnas bstsal lags te | ’di
ltar caṅ mi gsuṅ bas de de bźin du ’dzin to || dge ’dun gyis dge sloṅ lag (6) gi bla gaṅ la
lo drug tshun chad du stan gnaṅ ba byin pa des lo drug tshun chad du stan byed du gźug ste
’di la ’gyod par mi bya’o || de nas bcom ldan ’das kyis bslab pa ’dod pa daṅ | bslab pa
la gus pa daṅ | bslab pa la yo byad bsñuṅs pa’i bsṅags pa brjod de | (7) dge sloṅ rnams la
yaṅ de daṅ mthun pa daṅ | de’i śas che ba daṅ | de daṅ ’tsham pa’i chos daṅ ldan pa’i bka’
mchiṅ mdzad nas dge sloṅ rnams la bka’ stsal pa | dge sloṅ dag de lta bas na sṅa ma ni
bcas pa yin la ’di ni gnaṅ ba yin no || ṅa’i ñan thos rnams (133a1) kyis ’dul ba la bslab
pa’i gźi ’di ltar gdon par bya ste | dge sloṅ gis stan sar pa byed na mi ’dod bźin du lo drug
tu bcaṅ bar bya’o || gal te dge sloṅ gis lo drug tshun chad du stan rñiṅ pa de spaṅs kyaṅ
ruṅ | ma spaṅs kyaṅ ruṅ | stan sar pa gźan (2) byed na dge ’dun gyis gnaṅ ba ma gtogs
te spaṅ ba’i ltuṅ byed do || dge sloṅ gis źes bya ba ni chos ’di pas so || stan źes bya ba
ni stan gñis te | naṅ tshaṅs can daṅ | rliṅs pa ste | don ’dir ni rliṅs pa yin par dgoṅs
so || sar pa źes bya ba ni sar pa (3) gñis te | gsar pas sar pa daṅ | rñed pas sar pa ste
| don ’dir ni gsar pas sar pa yin par dgoṅs so || byed na źes bya ba ni bdag ñid kyis sam
| gźan byed du ’jud na’o || mi ’dod bźin du lo drug tu bcaṅ bar bya’o źes bya ba ni lo drug
gi (4) mtha’ tshun chad du bcaṅ bar bya ba’o || gal te dge sloṅ gis lo drug tshun chad du
źes bya ba ni de’i mtha’ tshun chad do || stan rñiṅ pa źes bya ba ni stan gaṅ yod pa de’o
|| spaṅs kyaṅ ruṅ | ma spaṅs kyaṅ ruṅ stan sar pa gźan byed na źes bya ba ni gñis pa’o ||
dge (5) ’dun gyis gnaṅ ba ma gtogs so źes bya ba ni dge ’dun gyis gnaṅ ba bźag ste’o ||
spaṅ ba’i ltuṅ byed do źes bya ba ni dṅos po de spaṅs nas ltuṅ byed kyi ltuṅ ba bśags par
bya ba ste | des na spaṅ ba’i ltuṅ byed do źes gsuṅs so || de la ltuṅ bar ji ltar ’gyur (6)
źe na || ||

bar sdom la |gñis brtsams phyi ma zin pa daṅ ||gñis brtsams sṅa ma zin pa daṅ ||gñis zin nas
ni gcig spoṅ daṅ ||gñis ka brtsams te gtoṅ ba daṅ ||lo drug pa la ñes med pa ||de ni stan
gyi bsdu ba yin ||

dge sloṅ (7) gis lo gaṅ la stan rtsom par byed pa’i lo de ñid la stan gñis pa rtsom par byed
na gñis pa rtsom pa de la ñes byas su ’gyur la | byas zin na yaṅ ñes byas su ’gyur ro ||
sṅa ma la ni ltuṅ ba med do || lo de ñid la stan gñis pa mi rtsom yaṅ lo gñis pa daṅ | gsum
(133b1) pa daṅ | bźi pa daṅ | lo lṅa pa la stan gñis pa rtsom par byed na gñis pa rtsom
pa de la ñes byas su ’gyur la | byas zin na yaṅ ñes byas su ’gyur ro || sṅa ma la ni ltuṅ
ba med do || dge sloṅ gis lo gaṅ la stan rtsom par byed pa’i lo de ñid la stan gñis pa brtsams
(2) nas sṅa ma zin par byed na gñis pa rtsom pa de la ñes byas su ’gyur la | byas zin
na spaṅ ba’i ltuṅ byed du ’gyur ro || lo de ñid la stan gñis pa brtsams nas zin par mi byed
kyaṅ lo gñis pa daṅ | gsum pa daṅ | bźi pa daṅ | lṅa pa la stan gñis pa brtsams nas (3)
sṅa ma zin par byed na de rtsom pa la ñes byas su ’gyur la | byas zin na spaṅ ba’i ltuṅ byed
du ’gyur ro || dge sloṅ gis lo gaṅ la stan byas pa’i lo de ñid la stan gñis pa yaṅ byas
nas des sṅa ma śos byin gyis brlabs te phyim śos gtoṅ bar byed dam | phyi ma śos bźag ste
sṅa ma (4) śos gtoṅ bar byed na gñis pa rtsom pa de la ñes byas su ’gyur la | byas zin na
spaṅ ba’i ltuṅ byed du ’gyur ro || sṅa ma la ni ltuṅ ba med do || lo de ñid la stan gñis
pa ma byas kyaṅ lo gñis pa daṅ | gsum pa daṅ | bźi pa daṅ | lṅa pa la stan gñis pa byas nas
des sṅa ma (5) śos bźag ste phyi ma śos gtoṅ bar byed dam | phyi ma śos bźag ste sṅa ma
śos gtoṅ bar byed na gñis pa rtsom pa de la ñes byas su ’gyur la | byas zin na spaṅ ba’i
ltuṅ byed du ’gyur ro || sṅa ma la ni ltuṅ ba med do || dge sloṅ gis lo gaṅ la stan rtsom
pa’i de ñid la stan (6) gñis pa yaṅ brtsams nas de ma zin par gtoṅ bar byed dam | lo gñis
pa daṅ | gsum pa daṅ | bźi pa daṅ | lṅa pa la brtsams nas de ma zin par gtod par byed na de
rtsom par byed pa la ñes byas lṅar ’gyur la | sṅa ma la ni ltuṅ ba med do || dge sloṅ gis
lo gaṅ (7) la stan byed pa’i lo de ñid la stan gñis pa mi byed ciṅ lo gñis pa la yaṅ mi
byed | gsum pa la yaṅ mi byed | bźi pa la yaṅ mi byed | lṅa pa la yaṅ mi byed par lo drug
pa la byed na ltuṅ ba med do || las daṅ po pa daṅ | smyos pa daṅ | sems ’khrugs pa daṅ | (134a1)
tshor bdag gis ñen pa la ltuṅ ba med do || lo drug tu bcaṅ ba’i spaṅ ba ste bcu bźi
pa rdzogs s+ho || || ’dul ba rnam par ’byed pa | bam po sum bcu rtsa gñis pa |

