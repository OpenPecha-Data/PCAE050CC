[Naiḥsargika 17]saṅs rgyas bcom ldan ’das mñan yod na rgyal byed kyi tshal mgon med zas sbyin
gyi kun dga’ ra ba na bźugs so || drug sde dag gis smras pa | dga’ bo ñe dga’ bal bgo bar
bya’o || cha dur bya de dag gis (7) smras pa | bdag cag gis btsun pa ’char ka ’di ñid na
’dug ’dug pa la ci’i phyir skal ba sbyin | cha lṅar bya’o || ’char kas thos nas des smras
pa | tshe daṅ ldan pa dag khyed kyis der rñed pa gaṅ grub pa de yaṅ khyed kyis gyis śig |
kho bo ’di ñid na ’dug ’dug (140a1) pas rñed pa gaṅ grub pa de yaṅ kho bo ñid kyir bya’o
|| ñe daga’asa bsams pa ’di ’di na ’dug ’dug pas rñed pa maṅ po grub gor ma chag sñam nas
des smras pa | tshe daṅ ldan pa dag bdag cag dus thams cad du drug sde yin nad ci’i phyir
lṅa sder ’gyur (2) bar bya | cha drug kho nar bya’o su dgod du gźug | btsun pa ’char ka ma
dub pa yin gyis de ’god du gźug go || ’char kas cha drug tu byas te bdag ñid kyi skal ba
raṅ gi gnas khaṅ du bcug ste bźag go || de dag gis smras pa | btsun pa ’char ka khyod kyis
rñed (3) pa gaṅ grub pa de khyer śog bgo’o || ’char kas smras pa | kho bos de’i bar du ka
ka ṇi gcig tsam yaṅ ma rñed do || khyod kyis kho bo cag bslus so || ’achaRa kas bsams pa
| bdag gis bal ñuṅ ṅu ma źig rñed pa ’di su rmel du gźug | gal te khyim pa dag (4) la bcol
na ni de dag bslab pa yaṅ dag par ma blaṅs pa yin pas thams cad brkus par ’gyur ro || gal
te bcu gñis sde dag la bcol na ni bca’ ba’i rin du ’jog par ’gyur ro || chos byin la bcol
yaṅ chos byin ni mdo sde’i mtha’ pa yin la | ’khor yaṅ mdo (5) sde’i mtha’ pa daṅ ldan pa
yin pas mdo sde’i tshig dag sems pan dus ’gyaṅs par ’gyur ro || gau ta mī skem mo la bcol
du yaṅ gau ta mī skem mo ni ’dul ba ’dzin pa yin la | de’i ’khor yaṅ ’dul ba ’dzin pa daṅ
ldan pa yin pas de ’di ni ltuṅ ba yin no || ’di ni ltuṅ (6) pa ma yin no źes sems pa na dus
’gyaṅs par ’gyur ro || skye dgu’i bdag mo chen mo gau ta mī ni spoṅ ba ma yin la | ’khor
yaṅ spoṅ ba pa daṅ ldan pas des sems rtse gcig tu ’jog pa la bal rmel ba mi gnod kyis bdag
gis de la bal rmel du bcol lo sñam nas | (7) de de sñam sems źiṅ ’dug pa na skye dgu’i
bdag mo chen mo gau ta mīsa bcom ldan ’das ga la ba der ’oṅs pa de tshe daṅ ldan pa ’char
kas thag riṅ po kho na nas mthoṅ nas smras pa | gau ta mīsa bcom ldan ’das kyis tshul khrims
daṅ ldan pa’i sems kyi smon pa ’grub ste | (140b1) de yaṅ tshul khrims rnams par dag pa’i
phyir ro źes bka’ stsal pa de legs par gsuṅs pa yin te | da gzod kho na bdag kye ma skye
dgu’i bdag mo chen mo gau ta mī ’oṅs na ci ma ruṅ sñam pa’i blo skyes na khyod kyaṅ ’dir
’oṅs so || bdag gis bal ñuṅ źig rñed pa de khyed kyis rmel du chug ste (2) byin cig | ’phags
pa bdag bcom ldan ’das kyi źabs la phyag ’tshal te slar mchis nas dge sloṅ ma gñis btaṅ
gis de gñis la bskur bar stsol cig | ’char kas bal de dag gzar thag gis bam po gñis su dam
du rab tu bciṅs te sgo glegs kyi phag tu bźag go || de (3) nas skye dgu’i bdag mo chen
mo gau ta mī bcom ldan ’das kyi źabs la phyag ’tshal te | dbyar khaṅ du son nas des de’i gan
du dge sloṅ ma gñis btaṅ ste | ’phags pa ’char ka’i gan du deṅ la bal te bskur du stsol
źes gyis śig ces bsgo’o || de gñis doṅ ste smras pa | ’phags pa (4) gau ta mī’i mchid nas
bal de bskur du gsol źes mchi’o || ’char kas de gñis la smras pa | sgo glegs kyi phag na
bam po gñis ’dug pa de gñis khyer la deṅ śig | de gñis gnas khaṅ du źugs te ’degs par brtsams
pa daṅ | bsgul ba tsam du yaṅ ma nus nas (5) de gñis kyis smras pa | ’phags pa ci ’dir
raṅ thag gi gor ma dag stsal tam | gźon nu ma gñis ci khyed gñis gźon nu ma gta’ gam pa yin
nam | źes des the’u chuṅ gis bteg ste gcig ni gcig gi mgor bskur | gcig ni gcig gi rked
du bskur ro || de (6) gñis mgo chag la thug go || rked pa chag la thug go źes zer źiṅ dbyar
khaṅ du doṅ nas khur sa la bźag ste khri steṅ du sgyel ciṅ ’dug go || dge sloṅ ma rnams
kyis de gñis la smras pa | khyed gñis gźon nu ma gta’ gam pa yin nam | de gñis kyis smras
pa | khyed (7) cag las stobs daṅ ldan pa gaṅ yin pa des je ’di theg śig | de dag gis de ’degs
par brtsams pa daṅ | bsgul ba tsam du yaṅ ma nus nas de dag gis smras pa | ’phags ma
gñis ci ’dir raṅ thag gi rdo dag bcug gam źes de dag gis bam po de gñis bśig (141a1) pa daṅ
ji tsam na phuṅ po chen por rnam par gnas par gyur to || dge sloṅ ma rnams kyis rta gad
kyis btab ste smras pa | ’phags pa ’char ka na re bal cuṅ źig zer na gal te maṅ bar gyur na
ji lta bur ’gyur | skye dgu’i bdag mo chen mo gau ta mīsa smras pa | (2) nu mo dag mgo bregs
śiṅ mchan khuṅ ral bu can dag yin na god du ci yod | ’phags pa ’char ka’i mchid nas bal
ñuṅ źig ces mchi na gal te maṅ bar gyur na ji lta bur ’gyur | skye dgu’i bdag mo chen mo
gau ta mīsa smras pa | nu mo dag de dag ni gnas ṅan len kun (3) tu spyod pa dag yin pas
de dag gis bcom ldan ’das kyi bstan pa la ’drums pa ltuṅ bas ltuṅ bar byed do || nu mo dag
bcom ldan ’das kyis ’di gñis ni skyes bu dam pa yin te | khur ma blaṅs pa mi len pa gaṅ yin
pa daṅ | khur blaṅs pa mthar phyin par byed pa gaṅ (4) yin pa’o źes gsuṅs pas | ’di ni
khur blaṅs pa yin pas mthar phyin par bya dgos kyis | khyed cag las gaṅ gis ji tsam rmel bar
spro ba de tsam rmel la de’i gen du khyer te byin cig | de dag yun riṅ du thogs pa daṅ
’char kas bsams pa | de dag gis bal de (5) bca’ ba’i rin du bźag gor ma chag | bdag gis ma
legs pa źig byas te bdag gis bal de ni char pas ’jigs pas gaṅ la khar bźag pa daṅa’adra bar
gyur to sñam mo || dge sloṅ ma gñis kyis bal khal cig rmel te khyer te ’oṅs nas smras pa
| ’phags pa (6) ’char ka bal dag ’tshal te mchis na gaṅ du gźag par bgyi | ’char kas bsams
pa | da duṅ spyod yul lhag ma daṅ bcas pa yin no sñam nas smras pa | gnas khaṅ du chug
ste źog śig | de gñis kyis bźag ste soṅ ba daṅ | gźan dag gis kyaṅ khyer te ’oṅs (7) so ||
ji tsam na thams cad kyis kyaṅ khyer te ’oṅs so || de nas skye dgu’i bdag mo chen mo gau
ta mī bcom ldan ’das ga la ba der soṅ ste phyin nas | bcom ldan ’das kyi źabs la phyag ’tshal
te mtha’ gcig tu ’dug go || de’i tshe na skye dgu’i bdag mo chen mo gau ta (141b1) mī’i
lag pa gñis ’di lta ste | dper na btso blag mkhan gyi lag pa dmar ba ltar dmar ba daṅ śin
tu dmar bar gyur to || de nas bcom ldan ’das kyis skye dgu’i bdag mo chen mo gau ta mī la
’di skad ces bka’ stsal to || gau ta mī ci’i phyir khyod kyi lag pa gñis ’di lta (2) ste
| dper na btso blag mkhan gyi lag pa dmar pa ltar dmar ba daṅ śin tu dmar bar gyur | bcom
ldan ’ad sa ’di na bgyi ba gźan lags na gźan bgyid do || ji ltar gyur | ’phags pa ’char kas
bdag bal rmel du stsal to || de nas bcom ldan ’das kyis tshe (3) daṅ ldan pa kun dga’ bo
la bka’ stsal pa | kun dga’ bo dge sloṅ dag dge sloṅ ma ñe du ma yin pa la lug bal dag rmel
du ’jud dam | btsun pa rmel du stsol to || de nas bcom ldan ’das kyis byuṅ ba ’di daṅ
| gleṅ gźi ’di daṅ | skabs ’di la dge sloṅ (4) gi dge ’dun bsdu ba mdzad do źes bya ba la
sogs pa sṅa ma bźin no || saṅs rgyas bcom ldan ’das rnams ni mkhyen bźin du rmed par mdzad
pa ste źes bya ba la sogs pa yaṅ sṅa ma bźin te | saṅs rgyas bcom ldan ’das kyis tshe daṅ
ldan pa ’char ka la rmas pa | ’char (5) ka khyod dge sloṅ ma ñe du ma yin pa la lug bal dag
rmel du ’jud pa bden nam | btsun pa mad do || saṅs rgyas bcom ldan ’das kyis dge sbyoṅ
gi tshul ma yin pa | rjes su mthun pa ma yin pa | ruṅ ba ma yin pa | tshul daṅ mthun pa ma
yin pa de ni rab tu byuṅ bas bya ba (6) ma yin no źes rnam par smad pa mdzad do || de nas
bcom ldan ’das kyis rnam graṅs du mas rnam par smad nas dge sloṅ rnams la bka’ stsal pa |
dge sloṅ dag de lta bas na phan yon bcu yaṅ dag par gzigs pas ’dul ba la ñan thos rnams kyi
bslab pa’i gźi bca’ (7) bar bya ste źes bya ba la sogs pa sṅa ma bźin no || ṅa’i ñan thos
rnams kyis ’dul ba la bslab pa’i gźi ’di ltar gdon par bya ste | yaṅ dge sloṅ gaṅ dge sloṅ
ma ñe du ma yin pa la lug bal ’khrur ’jud dam | ’tshed du ’jud dam | rmel du ’jud na spaṅ
ba’i (142a1) ltuṅ byed do || yaṅ dge sloṅ gaṅ źes bya ba ni ’char ka ’am gźan yaṅ de lta
bu gaṅ yin pa’o || dge sloṅ ma źes bya ba ni chos ’di pa’o || ñe du ma yin pa la źes bya
ba ni phyi mo daṅ mes po daṅ | phrugs kyi bdun pa tshun chad ni ñe du yin la | (2) de phan
chad ni ñe du ma yin no || lug bal źes bya ba ni lug gi bal lo || ’khrur ’jud dam źes bya
ba ni tha na chur sñug pa byed du ’jud na’o || ’tshed du ’jud dam źes bya ba ni than tshon
du sñug pa byed du ’jud na’o || rmel du ’jud na źes bya ba ni than ’da’ ba byed du ’jud
(3) na’o || spaṅ ba’i ltuṅ byed do źes bya ba ni dṅos po de spaṅs nas ltuṅ byed kyi ltuṅ
ba bśags par bya ba ste | des na spaṅ ba’i ltuṅ byed do źes gsuṅs so || de la ltuṅ bar ji
ltar ’gyur źe na | dge sloṅ gis dge sloṅ ma ñe du ma yin pa la ñe du ma yin par ’du śes (4)
pas lug bal dag ’khrur ’jud na spaṅ ba’i ltuṅ byed du ’gyur ro || ’tshed du ’jud na spaṅ
ba’i ltuṅ byed du ’gyur ro || rmel du ’jud na spaṅ ba’i ltuṅ byed du ’gyur ro || ’khrur
’jud pa daṅ ’tshed du ’jud dam | ’khrur ’jud pa daṅ rmel du ’jud dam | ’tshed (5) du ’jud
pa daṅ ’khrur ’jud dam | ’tshed du ’jud pa daṅ rmel du ’jud dam | rmel du ’jud pa daṅ ’khrur
’jud dam | rmel du ’jud pa daṅ ’tshed du ’jud dam | ’khrur ’jud pa daṅ ’tshed du ’jud pa
daṅ | rmel du ’jud na spaṅ ba’i ltuṅ byed du ’gyur ro || dge sloṅ (6) gis dge sloṅ ma ñe
du ma yin pa la yid gñis za bas lug ba la dag ’khrur ’jud na spaṅ ba’i ltuṅ byad du ’gyur
ro || ’chod du ’jud na spaṅ ba’i ltuṅ byed du ’gyur ro || rmel du ’jud na spaṅ ba’i ltuṅ
byed du ’gyur ro || ’khrur ’jud pa daṅa’atsheda du ’jud dam | ’khrur (7) ’jud pa daṅ rmel
du ’jud dam | ’tshed du ’jud pa daṅ ’khrur ’jud dam | ’tshed du ’jud pa daṅ rmel du ’jud dam
| rmel du ’jud pa daṅ ’khrur ’jud dam | rmel ru ’jud pa daṅ ’tshed du ’jud dam | ’khrur
’jud pa daṅ ’tshed du ’jud pa daṅ | rmel du ’jud na spaṅ (142b1) ba’i ltuṅ byed du ’gyur
ro || dge sloṅ gis dge sloṅ ma ñe du la ñe du ma yin par ’du śes pas lug bal dag ’khrur ’jud
na ñes byas su ’gyur ro || ’chod du ’jud na ñes byas su ’gyur ro || rmel du ’jud na ñes
byas su ’gyur ro || ’khrur ’jud pa daṅ ’tshed du ’jud (2) dam | ’khrur ’jud pa daṅ rmel du
’jud dam | ’tshed du ’jud pa daṅ ’khrur ’jud dam | ’tshed du ’jud pa daṅ rmel du ’jud dam
| rmel du ’jud pa daṅ ’khrur ’jud dam | rmel du ’jud pa daṅ ’tshed du ’jud dam | ’khrur
’jud pa daṅ ’tshed du ’jud pa daṅ | (3) rmel du ’jud na ñes byas su ’gyur ro || dge sloṅ gis
dge sloṅ ma ñe du la yid gñi za bas lug bal dag ’khrur ’jud na ñes byas su ’gyur ro ||
’tshed du ’jud na ñes byas su ’gyur ro || rmel du ’jud na ñes byas su ’gyur ro || ’khrur ’jud
pa daṅ (4) ’tshed du ’jud dam | ’khrur ’jud pa daṅ rmel du ’jud dam | ’tshed du ’jud pa
daṅ ’khrur ’jud dam | ’tshed du ’jud pa daṅ rmel du ’jud dam | rmel du ’jud pa daṅ ’khrur
’jud dam | rmel du ’jud pa daṅ ’tshed du ’jud dam | ’khrur ’jud pa daṅ ’tshed du ’jud (5)
pa daṅ | rmel du ’jud na ñes byas su ’gyur ro || las daṅ po pa daṅ | smyos pa daṅ | sems
’khrugs pa daṅ | tshor ba dag gis ñen pa la ltuṅ ba med do || bal rmel du ’jud pa’i spaṅ
bste bcu bdun pa rdzogs s+ho || ||

