[Naiḥsargika 9]saṅs rgyas bcom ldan ’das mñan yod na rgyal byed kyi tshal mgon med zas sbyin
gyi kun dga’ ra ba na bźugs so || maña na (2) yod na khyim bdag cig ’dug pa des rigs mñam
pa las chuṅ ma blaṅs te | de de daṅ lhan cig rtse bar byed | dga’ bar byed | dga’ mgur spyod
par byed do || khyim bdag de gźan gyi chuṅ ma la chags par gyur nas de la chuṅ mas rje’i
sras de ltar ma mdzad cig ces (3) phyir bzlog na | ji tsam du de phyir bzlog kyaṅ phyir
ma log pa de tsam du de’i chuṅ ma de yaṅ skyes pa gźan dag daṅ lhan cig ’khrul pa rtsom par
byed do || khyim bdag de yaṅ bud med gźan dag la sbyin par byed la | chuṅ ma de yaṅ skyes
pa gźan dag la sbyin par byed pas (4) de ltar khyim de gñis ka nas rgud par gyur nas |
de gñis la bu mo mṅag gźug ma źig yod nas khyim bdag des bu mo de la ’dis khyim rgud par byas
so źes khu tshur daṅ thal lcag dag gis rdeg par byed do || bu mos smras pa | bdag gis
khyim rgud par gyur pa ’di (5) ci las gyur pa ’tshal mod kyi | ’on kyaṅ bdag gis ji ltar rje
dag la bsṅags pa ma lags pa brjod par bgyir ruṅ | ñe daga’asa de tshor nas khyim bdag daṅ
| khyim bdag gi chuṅ ma de’i gan du soṅ ste | ci nas kyaṅ de gñis skyabs su ’gro ba daṅ
| bslab pa’i (6) gźi dag la gnas par ’gyur ba de lta de ltar tshul khrims kyi bsṅags pa brjod
ciṅ | tshul khrims ’chal pa’i bsṅags pa ma yin pa brjod nas | des de gñis skyabs su ’gro
ba daṅ | bslab pa’i gźi dag la gnas par byas so || khyim bdag de gtum pa | (7) brtun ṅas
pa | drag śul che ba yin pas yaṅ bu mo de la brdeg par brtsams pa daṅ | chuṅ mas de la
smras pa | rje’i sras gaṅ gi tshe bdag cag las daṅ las kyi rnam par smin pa mi mkhyen pa de’i
tshe go rdeg par mdzad mod | da bdag cag dge ba’i bśes gñen ’phags pa (116a1) ñe dga’
la brten nas las daṅ las kyi rnam par smin pa mkhyen pas ’di ltar ’jig rten ni raṅ gi las
kyi ’bras bu la spyod pa lags pas su źiṅ su’i bran lags | bran mo ’di la rdeg par ma mdzad
cig | bzaṅ mo khyod zer ba ma ñes so || bu mo tshur (2) śog khrus gyis la śog śig | bu mo
des khrus byas te ’oṅs pa daṅ | des de la gos phrugs gcig bskon nas smras pa | bu mo dga’
źiṅ las byos śig | bu mo des bsams pa | khyim bdag khyo śug ’di sṅon gtum pa | brtun ṅas
pa | drag śul can (3) yin te | yaṅ daṅ yaṅ du bdag la khu tshur daṅ | thal lcag dag gis rdeg
par byed ciṅ zas daṅ gos ṅan pa dag sbyin par byed na | da ’di bdag gi pha ma daṅ ’dra
bar gyur to sñam nas yaṅ bsams pa | gaṅ tshun chad nas ’phags pa ñe dga’ khyim ’dir ’jug par
(4) brtsams pa de tshun chad nas khyim bdag ’di pha ma daṅ ’dra bar gyur pas | bdag gis
’phags pa ñe dga’ la ci źig gis dga’ bar bya sñam nas des bsams pa | gal te bdag gis ’di
las cuṅ źig brkus te dbul du ni khyim bdag ’dis brdeg btsog maṅ po (5) byas te sṅon gyi gnas
su bźag par ’gyur ro sñam nas de sdod ciṅ ’dug go || khyim bdag gi chuṅ ma des khyim bdag
de la smras pa | rje’i sras mkhyen par mdzod cig | ’phags pa ñe dga’ ni bdag cag gi dge
ba’i bśes gñen lags te | ’phags pa ñe (6) daga’asa bdag cag las dri ma can daṅ phral nas
skyabs su ’gro ba daṅ | bslab pa’i gźi dag la bkod de | yaṅ daṅ yaṅ du bdag cag la chos kyis
sdud par byed pas bdag cag gis kyaṅ de la zaṅ ziṅ cuṅ zad kyis bsdu bar bgyi’o || bzaṅ
mo de bźin bya’o || ci źig (7) bgyi | de la bdag cag so so nas ras yug chen dbul bar bya’o
|| bu mo des de thos nas bsams pa | bdag gis ’phags pa ñe dga’ la dga’ ba de sbran par bya’o
sñam mo || ñe dga’ yaṅ sṅa dro śam thabs bgos lhuṅ bzed daṅ chos gos thogs te mñan yod
du (116b1) bsod sñoms la źugs te mthar gyis bsod sñoms rgyub na khyim der źugs pa daṅ | bu
mo des khyim dag legs par byugs śiṅ phyag dar bor nas des ñe dga’ mthoṅ ba daṅ rkaṅ pa gñis
la phyag ’tshal te smras pa | bdag gis ’phags pa ñe dga’ la dgyes pa spran par (2) bgyi’o
|| khyim bdag daṅ khyim bdag gi chuṅ ma ’di khyod la so so nas ras yug chen ’bul bar ’gyur
ro || ñe daga’asa bsams pa | sa’i steṅ na ’dod pa’i bdag ñid can gaṅ ji sñed pa de dag
daṅ bdag mñam par deṅ bu mo ’dis kyaṅ ’phrigs so sñam nas des gśe ste (3) smras pa | bu
mo gal te bden par gyur na ni des khyad la gśeb dgal chugs ma bya’o || ji ste brdzun par gyur
na ni brdeg bcog maṅ po byed du bcug ste sṅon gyi gnas ji lta bar gźag par bya’o || ’phags
pa spyo ba maṅ du mdzad na bźud cig daṅ khyod ñid kyis mkhyen par (4) ’gyur ro || de
źugs nas stan bśams pa ñid la ’dug pa dad khyim bdag de chuṅ ma daṅ bcas pas rkaṅ pa la phyag
’tshal te stan ches dma’ blaṅs nas chos mñan pa’i phyir mdun du ’dug go || ñe daga’asa
smras pa | khyim bdag kho bo la so so nas ras yug chen sbyin (5) par byas pa de blta’o ||
de gñis kyis phan tshun gdoṅ du blta bar brtsams te ’di skad ces kyaṅ smras so || ’phags
pa bdag cag gis gsaṅ ste smras ba de ’phags pa la sus bgyis | ci ’phags pas gźan gyi sems
kyaṅ mkhyen nam | ñe daga’asa smras (6) pa | kho bo lhuṅ bzed du zos śiṅ so lhags pa daṅ |
skra dkar por gyur pa yin na kho bo la de tsam yaṅ mi srid dam | khyim bdag daṅ chuṅ mas
so so nas ras yug chen blaṅs te ñe dga’ la phul ba daṅ | ñe daga’asa ras yug chen de dag mthoṅ
nas lag pa gñis ’dril (7) par byed | bźin sgyur bar byed do || khyim bdag gis smras pa
| ’phags pa ci’i slad du phyag gñis ’dril bar mdzad | źal rgyur bar mdzad | ñe daga’asa
smras pa | khyim bdag ’di dag ni khyed la yoṅs su btaṅ ba las byuṅ ba’i bsod nams ni yod na
yoṅs su (117a1) loṅs spyad pa las byuṅ ba’i bsod nams ni med de ras yug chen ’di dag ni
mchil lham phyi ba’am | skar khuṅ glan par ruṅ ste | ’di dag ni chos gos kyi gdaṅ la yoṅs
su zas pa daṅ mthar thug par ’gyur ro || ’o na ji ltar bgyi | ras yug chen bzaṅ (2) po gźan
dag byin cig | ras yug chen dag ma mchis so || tshoṅ dus nas ños te byin cig | rin dag ma
mchis so || dus thob la byin cig | khyim bdag des chuṅ ma’i gdoṅ du blta bar brtsams pa
daṅ | chuṅ mas smras pa | rje’i sras bdag cag la ’phags pa (3) ñe daga’asa phan btags kyis
ras yug chen dag ’jol la de la phul cig | khyim bdag de ñe dga’ daṅ lhan cig sraṅ du soṅ
nas tshoṅ khaṅ du phyin pa daṅ | ñe daga’asa bsams pa | tshoṅ pa ’di ṅa rgyal bskyed par bya
ste | des na ras yug chen bzaṅ po ster bar ’gyur (4) ro sñam nas ñe daga’asa khyim bdag
la smras pa | khyim bdag tshoṅ pa ’di ni gcam bu źig yin pas ’di la ras yug chen bzaṅ bo
med kyis gźan du ’doṅ ṅo || tshoṅ pa des de thos nas des chen po la ’os pa’i ras yug chen
bstan te smras pa | ’phags pa ras yug (5) chen la gzigs | ras yug chen ’di ni bzaṅ na ’di’i
rin ji tsam | ’di daṅ ’di tsam mo || khyim bdag ’di ’jal lo || khyim bdag ’jal lam | ’jal
lo || dus ji tsam na dus ’di tsam na’o || tshoṅ pa des khyim bdag de la ras yug chen de
byin nas khyim (6) bdag des ñe dga’ la phul ba daṅ | ñe daga’asa khyim bdag a rog gya źes
smras nas | khyod sbyin pa ’dis sems kyi rgyan daṅ | sems kyi yo byad daṅ | rnal ’byor gyi
tshogs daṅ | don gyi mchog thob pa daṅ | lha daṅ mi rnams kyi gos dag thob par gyur cig (7)
ces smras te soṅ ṅo || khyim bdag de loṅs spyod srabs nas des rin de dus de tsam gyis ’bul
bar ma nus nas tshoṅ pa des khyim bdag de ñi ma la btags pa daṅ | de chuṅ po grogs dag
gis mthoṅ nas smras pa | ci khyod źun mar ’thuṅs sam | ’on te rims kyis (117b1) btab | bu
lon pas bzuṅ ste ’dug go || khyod kyi phas kyaṅ bu lon dag yod par ma byas | mes po dag gis
kyaṅ ma byas na bu lon pa ga las byuṅ des smras pa | gaṅ dag śākya ’i bu’i dge sbyoṅ dag
la dad par byed pa de dag ’di ltar ’gyur te | ’di ltar gaṅ byin pa de (2) mi len par lhag
pa sloṅ bar byed do źes zer ba’i skabs de dge sloṅ rnams kyis bcom ldan ’das la gsol to
|| de nas bcom ldan ’das kyis byuṅ ba ’di daṅ | gleṅ gźi ’di daṅ | skabs ’di la dge sloṅ gi
dge ’dun bsdu ba mdzad do źes bya ba la sogs pa sṅa ma bźin (3) no || saṅs rgyas bcom ldan
’das rnams ni mkhyen bźin du rmed par mdzad pa ste źes bya ba la sogs pa yaṅ sṅa ma bźin
te | saṅs rgyas bcom ldan ’das kyis ñe dga’ la rmas pa | ñe dga’ khyod gaṅ byin pas mi mgu
źiṅ lhag pa sloṅ ba bden nam | btsun (4) pa maṅ ṅo || saṅs rgyas bcom ldan ’das kyis dge
sbyoṅ gi tshul ma yin pa | rjes su mthun pa ma yin pa | ruṅ ba ma yin pa | tshul daṅ mthun
pa ma yin pa de ni rab tu byuṅ bas bya ba ma yin no źes rnam par smad pa mdzad do || de
nas bcom ldan ’das kyis rnam graṅs (5) du mas rnam par smad nas dge sloṅ rnams la bka’ stsal
pa | dge sloṅ dag de lta bas na phan yon bcu yaṅ dag par gzigs pas ’dul ba la ñan thos
rnams kyi bslab pa’i gźi bca’ bar bya ste źes bya ba la sogs pa sṅa ma bźin no || ṅa’i ñan
thos rnams kyis ’dul ba la bslab (6) pa’i gźi ’di ltar gdon par bya ste | dge sloṅ gi phyir
khyim bdag daṅ | khyim bdag gi chuṅ ma ñe du ma yin pas gos kyi rin so so bdag spags nas
bdag cag gñis kyis gos kyi rin so so ba ’di dag gis gos ’di daṅ ’di lta bu so so ba dag
ños la dge sloṅ miṅ ’di źes bya (7) ba ’oṅs daṅ bdag cag gñis kyis so so nas ṅe la gos ruṅ
ba dus su bskon no sñam pa las | de na gal te dge sloṅ de la sṅar ma bstabs par rnam par
rtog pa ’ga’ źig byuṅ ste | bzaṅ po ’dod pa’i phyir khyim bdag daṅ khyim bdag gi chuṅ ma
ñe du ma yin pa de dag gi (118a1) gan du soṅ nas ’di skad ces tshe daṅ ldan pa dag gis bdag
gi phyir gos kyi rin so so ba gaṅ dag spags pa’i gos kyi rin so so ba de dag gis tshe daṅ
ldan pa dag gos ’di daṅ ’di lta bu so so bdag ños la gñig ’dus te bdag la gos ruṅ ba cig
dus (2) su legs par skon cig ces smras te gos drub na spaṅ ba’i ltuṅ byed do || dge sloṅ
gi phyir źes bya ba ni śākya ’i bu ñe daga’a’ama | gźan yaṅ de lta bu gaṅ yin pa’o || khyim
bdag ces bya ba ni skyes pa’o || khyim bdag gi chuṅ ma źes bya ba ni bud med do || ñe du
ma (3) yin pas źes bya ba ni phyi mo daṅ | mes po daṅ | phrugs kyi bdun pa tshun chad ni
ñe du yin la de phan chad ni ñe du ma yin no || gos kyi rin ces bya ba ni gser ram | dṅul
lo || gos ’di daṅ ’di lta bu źig ces bya ba ni bdun po bal gos daṅ | śa na’i gos daṅ | (4)
zar ma’i gos daṅ | du gu la’i gos daṅ | ras bal gyi gos daṅ | ko tam pa’i gos daṅ | ñi ’og
gi gos las gaṅ yaṅ ruṅ ba’o || ños la źes bya ba ni ños te’o || dge sloṅ miṅ ’di źes bya
ba ’oṅs daṅ źes bya ba ni śākya ’i bu ñe dga’o || de la gos (5) ruṅ ba dus su bskon no sñam
pa las źes bya ba ni loṅs spyad par bzod pa’o || de na gal te dge sloṅ de la sṅar ma bstabs
par źes bya ba ni sṅar mgron du ma bos par ro || rnam par rtog pa ’ga’ źig byuṅ ste źes
bya ni bsñen bkur byed pa źig byuṅ ste’o || bzaṅ (6) po ’dod pa’i phyir źes bya ba ni rab
daṅ mchog gi phyir ro || khyim bdag daṅ khyim bdag gi chuṅ ma ñe du ma yin pa de dag gi
gan du soṅ nas źes bya ba ni druṅ du soṅ nas so || gñi ga ’dus te źes bya ba ni gñi ga tshogs
te’o || gos drub na źes bya ba ni gos thob na’o || (7) spaṅ ba’i ltuṅ byed do źes bya
ba ni dṅos po de spaṅs nas ltuṅ byed kyi ltuṅ ba bśags par bya ste | des na spaṅ ba’i ltuṅ
byed do źes gsuṅs so || de la ltuṅ bar ji ltar ’gyur źe na | rin thaṅ daṅ | kha dog daṅ
| khru tshad las te ji ltar rin theṅ las źe na | dge sloṅ (118b1) gis kār ṣā pa ṇa lṅa ri
ba’i gos thob pa na de de las lhag pa sloṅ na lhag pa sloṅ ba de la ñes byas su ’gyur la |
thob na spaṅ ba’i ltuṅ byed du ’gyur ro || sṅa ma la ni ltuṅ ba med do || kār ṣā pa ṇa lṅa
ri ba ji lta ba de bźin du kār ṣā pa ṇa bcu ri ba daṅ | kār ṣā pa ṇa ñi śu ri (2) ba daṅ
| kār ṣā pa ṇa lṅa bcu ri ba’i bar gyi gos thob pa na de de las lhag pa sloṅ na lhag pa sloṅ
ba de la ñes byas su ’gyur la | thob na spaṅ ba’i ltuṅ byed du ’gyur ro || sṅa ma la ni
ltuṅ ba med do || de ltar rin thaṅ las so || ji ltar kha dog las źe na | dge sloṅ gis (3)
gos sṅon po thob pa na de de las lhag pa sloṅ na lhag pa sloṅ ba de la ñes byas su ’gyur
la | thob na spaṅ ba’i ltuṅ byed du ’gyur ro || sṅa ma la ni ltuṅ ba med do || gos sṅon po
la ji lta ba de bźin du ser po daṅ | dmar po daṅ | stug po daṅ | srab mo thob pa na de de
las (4) lhag pa sloṅ na lhag pa sloṅ ba de la ñes byas su ’gyur la | thob na spaṅ ba’i ltuṅ
byed du ’gyur ro || sṅa ma la ni ltuṅ ba med do | de ltar kha dog las so || ji ltar khru
tshad las źe na | dge sloṅ gi gos khru lṅa pa thob pa na de de las lhag pa sloṅ na lhag
pa sloṅ ba de la ñes (5) byas su ’gyur la | thob na spaṅ ba’i ltuṅ byed du ’gyur ro || sṅa
ma la ni ltuṅ ba med do || khru lṅa pa ji lta ba de bźin du khru bcu pa daṅ | khru ñi śu
pa daṅ | khru lṅa bcu pa’i bar gyi gos thob na de de las lhag pa sloṅ na lhag pa sloṅ ba
de la ñes byas su ’gyur la | thob (6) na spaṅ ba’i ltuṅ byed du ’gyur te | de ltar khru tshad
las so || dge sloṅ gi gos dag spaṅ bar gyur na de ma spaṅs śiṅ bral bar ma byas la ltuṅ
ba ma bśags par gźan źig rñed na | de yaṅ sṅa ma’i rgyud kyis spaṅ bar ’gyur ro || dge sloṅ
gi gos spaṅ bar gyur na | (7) de spaṅs śiṅ bral bar ma byas la | ltuṅ ba ma bśags par
gźan źig rñed na | de yaṅ sṅa ma’i rgyud kyis spaṅ bar ’gyur ro || dge sloṅ gi gos spaṅ bar
gyur na de spaṅs śiṅ bral bar byas la ltuṅ ba ma bśags par gźan źig rñed na | de yaṅ sṅa
ma’i rgyud kyis (119a1) spaṅ bar ’gyur ro || dge sloṅ gi gos spaṅ bar gyur na de spaṅs śiṅ
bral bar byas la ltuṅ ba bśags nas gźan źig rñed na de la ltuṅ ba med do || de bźin du dge
sloṅ gi gos spaṅ bar gyur na ji srid du dṅos po de ma bśags śiṅ so sor ma bśags (2) par
lhuṅ bzed dam | chos gos sam | dra ba’am | phor bu daṅ | ska rags sam | dge sloṅ gi ’tsho
ba’i yo byad gaṅ yaṅ ruṅ ba ñe bar ’jog na | de yaṅ sṅa ma’i rgyud kyis spaṅ bar ’gyur ro
|| kha tshor sloṅ ba na lhan pa thob pa daṅ | lhan pa sloṅ ba na ras yug phran nam | (3)
ras yug chen thoṅ pa la ltuṅ ba med do || las daṅ po pa daṅ | smyos pa daṅ | sems ’khrugs
pa daṅ tshor ba dag gis ñen pa la ltuṅ ba med do || so so nas spags pa las lhag pa sloṅ ba’i
spaṅ ba ste dgu pa rdzogs s+ho || ||

