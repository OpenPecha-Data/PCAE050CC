[Naiḥsargika 4]gaṅ gi tshe bcom ldan ’das byaṅ chub sems dpa’ dga’ ldan gyi gnas na bźugs pas
gzigs pa lṅa po rigs daṅ | yul daṅ | dus daṅ | rus daṅ | bud med la gzigs pa dag gis ’jig
rten la gzigs nas glaṅ po cher snaṅ bar (5) bsgyur te yum gyi lhums su źugs pa de’i tshe
na sa chen po śin tu g-yos par gyur ciṅ ’jig rten gyi ’jig rten gyi bar gaṅ na ñi ma daṅ
zla ba ’di ltar rdzu ’phrul che ba | ’di ltar mthu che ba ’di gñis kyi ’od dag ñams su mi
myoṅ ba’i mun pa mun gnag mun par byed pas gnas par (6) gyur pa ṅag dag yin pa de dag kyaṅ
de’i tshe na snaṅ ba rgya chen pos khyab par gyur nas | sems can gaṅ dag der skyes pa dag
gis raṅ gi lag pa brkyaṅ ba yaṅ mi mthoṅ ba de dag gis kyaṅ ’od des sems can gcig gis gcig
mthoṅ nas śes ldan dag sems can gźan (7) yaṅ ’dir skyes so || śes ldan dag sems can gźan
yaṅ ’dir skyes so źes śes par gyur to || gaṅ gi tshe bcom ldan ’das byaṅ chub sems dpa’ zla
ba bcu ’das nas yum gyi lhums nas bltam pa de’i tshe yaṅ sa chen po śin tu g-yos par gyur
ciṅ ’jig (64a1) rten gyi ’jig rten gyi bar gaṅ na ñi ma daṅ | zla ba ’di ltar rdzu ’phrul
che ba ’di ltar mthu che ba ’di gñis kyi ’od dag ñams su mi myoṅ ba’i mun pa mun gnag mun
par byed pas gnag par gyur pa gaṅ dag yin pa de dag kyaṅ de’i tshe na snaṅ ba chen pos
khyab par gyur nas (2) sems can gaṅ dag der skyes pa dag gis raṅ gi lag par brkyaṅ pa yaṅ
mi mthoṅ ba de dag gis kyaṅ | ’od des sems can gcig gis gcig mthoṅ nas śes ldan dag sems can
gźan yaṅ ’dir skyes so || śes ldan dag sems can gźan yaṅ ’dir skyes so źes śes par gyur
(3) to || gaṅ gi ñin mo bcom ldan ’das byaṅ chub sems dpa’ ba ltams par gyur pa de’i ñin
mo rgyal po chen po bźi dag gi bu yaṅ btsas par gyur te | mñan yod na rgyal po chen po rtsibs
kyis ’phur tshaṅs sbyin gyi bu btsas nas de ’di sñam du sems te | bdag gi bu btsas (4)
pa na ’jig rten gsal ba gsal ba ltar snaṅ bas gźon nu ’di’i miṅ gsal rgyal du gdags so sñam
nas bu de’i miṅ gsal rgyal źes bya bar btags so || rgyal po’i khab na rgyal po chen po
pad ma chen po’i bu btsas nas de ’di sñam du sems te | bdag gi bu btsas pa na (5) ’jig rten
ñi ma’i gzugs śar ba ltar snaṅ źiṅ ’di btsun mo gzugs can gyi bu yin pas gźon nu ’di’i miṅ
gzugs can sñi por gdags so sñam nas bu de’i miṅ gzugs can sñiṅ po źes bya bar btags so
|| kau śām+bī na rgyal po chen po dmag brgya pa’i bu btsas (6) nas de ’di sñam du sems te
| bdag gi bu bcas pa na ’jig rten ñi ma śar ba ltar snaṅ bar gyur pas gźon nu ’di’i miṅ śar
par gdags so sñam nas bu de’i miṅ śar ba źes bya bar btags so || ’phags rgyal na rgyal po
chen po mu khyud mtha’ yas kyi bu btsas (7) nas de ’di sñam du sems te | bdag gi bu btsas
pa na ’jig rten rab tu snaṅ bas snaṅ bar gyur pas gźon nu ’di’i miṅ rab snaṅ źes bya bar
btags so || rgyal po re res bsams pa | yaṅ bdag gi bu’i mthu yin no || (64b1) bdag gi bu’i
mthu yin no sñam mod kyi | de ni de lta ma yin te | ’di ltar de dag thams cad ni byaṅ chub
sems dpa’i mthu yin pa’i phyir ro || gaṅ gi ñin mo bcom ldan ’das byaṅ chub sems dpa’ bltams
pa de ñid kyi ñin mo śākya gźan nu bzaṅ ldan la sogs pa (2) lṅa brgya yaṅ bcas so ||
bsñen bkur ba ’dun byed la sogs pa lṅa brgya yaṅ btsas so || rta rgod ma lṅa brgya las rte’u
bsṅags ldan la sogs pa lṅa brgya yaṅ ’braṅs so || lha rnams kyis kyaṅ gter lṅa brgya ñe
bar bstan to || bcom ldan ’das byaṅ chub sems dpa’ (3) de bram ze ltas pa daṅ mtshan mkhan
dag gis luṅ bstan pa | gal te gźon nu pho braṅ gi naṅ na bźugs par gyur na ’khor los sgyur
ba’i rgyal po mtha’ bźir rgyal ba | chos kyi rgyal po chos daṅ ldan pa | rin po che sna
bdun daṅ ldan par ’gyur te | de’i rin po che sna (4) bdun po de dag ni ’di lta bur ’gyur
te | ’di lta ste | ’khor lo rin po che daṅ | glaṅ po rin po che daṅ | rta rin po che daṅ
| nor bu rin po che daṅ | bud med rin po che daṅ | khyim bdag rin po che daṅ | dmag dpon rin
po che ñid ni bdun pa yin no || ’di la bu (5) dpa’ ba | rtul phod pa | yan lag mchog gi
gzugs daṅ ldan pa | pha rol gyi sde rab tu ’joms pa stoṅ tshaṅ ba yoṅ par ’gyur ro || de
rgya mtsho la thug pa’i sa chen po ma lus pa gnod par sṅo ba med ciṅ ’tshe ba med pa ’di ñid
chad pa med ciṅ mtshon gyis bda’ ba med (6) la chos daṅ mthun źiṅ sñoms pas legs par phab
ste gnas par ’gyur ro || gal te skra daṅ kha spu bregs te gos dur smig dag bgos nas yaṅ
dag pa kho nar dad pas khyim nas khyim med par rab tu byuṅ na ni de bźin gśegs pa dgra bcom
pa yaṅ dag par (7) rdzogs pa’i saṅs rgyas ’jig rten du rnam par grags pa’i sgra daṅ ldan
par ’gyur ro źes luṅ bstan to || gaṅ gi tshe bcom ldan ’das byaṅ chub sems dpa’ ’jig rten
du byuṅ ba de’i tshe na thams cad du gaṅs kyi ṅos daṅ ñe ba chu kluṅ skal ldan śiṅ rta’i
’gram draṅ sroṅ ser sku’i (65a1) bsti gnas daṅ | ha caṅ mi riṅ bar śākya rnams kyi gźon nu
byuṅ ste | de bram ze ltas pa daṅ | mtshan mkhan dag gis gal te gźon nu de pho braṅ gi naṅ
na bźugs par gyur na ’khor los sgyur ba’i rgyal po mtha’ bźir rgyal ba | chos kyi rgyal
po chos (2) daṅ ldan pa rin po che sna bdun daṅ ldan par ’gyur te | de’i rin po che sna bdun
po de dag ni ’di lta bur ’gyur te | ’di lta ste | ’khor lo rin po che daṅ | glaṅ po rin
po che daṅ | rta rin po che daṅ | nor bu rin po che daṅ | bud med rin po che daṅ | khyim
bdag rin po (3) che daṅ | dmag dpon rin po che ñid ni bdun pa yin no || ’di la bu dpa’ ba
| rtul phod pa | yan lag mchog gi gzugs daṅ ldan pa | pha rol gyi sde rab tu ’joms pa stoṅ
tshaṅ ba yod par ’gyur ro || de rgya mtsho la thug pa’i sa chen po ma lus pa gnod par sṅo
ba (4) med ciṅ ’tshe ba med pa ’di ñid chad pa med ciṅ mtshon gyis bda’ ba med la chos daṅ
mthun źiṅ sñoms pas legs par phab ste gnas par ’gyur ro || gal te skra daṅ kha spu bregs
te gos ṅur smrig dag bgos nas yaṅ dag pa kho nar dad pas khyim nas khyim med par rab tu
(5) byuṅ na ni de bźin gśegs pa dgra bcom pa yaṅ dag par rdzogs pa’i saṅs rgyas ’jig rten
du rnam par grags pa’i sgra daṅ ldan par ’gyur ro źes luṅ bstan to źes sgra bsgrags par gyur
to || ñi ’og gi khams kyi rgyal po dag gis kyaṅ gaṅs ri’i ṅos daṅ ñe ba chu kluṅ (6) skal
ldan śiṅ rta’i ’gram draṅ sroṅ ser skya’i bsti gnas daṅ | ha caṅ mi riṅ bar śākya rnams
kyi gźon nu byuṅ ste | de bram ze ltas pa daṅ | mtshan mkhan dag gis gal te gźon nu de pho
braṅ gi naṅ na bźugs par gyur na ’khor los sgyur pa’i rgyal po mtha’ bźir rgyal (7) ba |
chos kyi rgyal po chos daṅ ldan pa | rin po che sna bdun daṅ ldan par ’gyur te | de’i rin
po che sna bdun po de dag ni ’di lta bur ’gyur te | ’di lta ste | ’khor lo rin po che daṅ
| glaṅ po rin po che daṅ | rta rin po che daṅ | nor bu rin po che daṅ | bud med rin (65b1)
po che daṅ | khyim bdag rin po che daṅ | dmag dpon rin po che ñid ni bdun pa yin no || ’di
la bu dpa’ ba | rtul phod pa | yan lag mchog gi gzugs daṅ ldan pa | pha rol gyi sde rab
tu ’joms pa stoṅ tshaṅ ba yod par ’gyur ro || de rgya mtsho la thug (2) pa’i sa chen po ma
lus pa gnod par sdo ba med ciṅ ’tshe ba med pa ’di ñid chad pa med ciṅ mtshon gyis bda’
ba med la chos daṅ mthun źiṅ sñoms pas legs par phab ste gnas par ’gyur ro || gal te skra
daṅ kha spu bregs te gos ṅur smrig dag bgos nas yaṅ dag pa (3) kho nar dad pas khyim nas khyim
med par rab tu byuṅ na ni de bźin gśegs pa dgra bcom pa yaṅ dag par rdzogs pa’i saṅs
rgyas ’jig rten du rnam par grags pa’i sgra daṅ ldan par ’gyur ro || źes luṅ bstan to źes
thos so || thos nas kyaṅ ñi ’og gi khams kyi (4) rgyal po de dag ’di sñam du sems te | da
gźon nu bsten na dus su ’bras bu ster bar ’gyur bas gaṅ bsten na gźon nu bsten par ’gyur sñam
mo || de dag gis bsams pa | rgyal po zas gtsaṅ bsten par bya ste | de bsten na gźon nu
bsten par ’gyur ro sñam (5) nas | de dag gis rgyal po zas gtsaṅ bsten par brtsams te | dus
daṅ mthun pa’i dus su ’dud pas pho ña daṅ | dkor sgrom dag skur bar byed do || de nas rgyal
po zas gtsaṅ ’di sñam du sems te | bdag gi bu btsas pa na don thams cad daṅ las kyi mtha’
thams (6) cad grub pas de’i phyir gźon nu ’di’i mid don thams cad grub pa źes bya bar
gdags so sñam nas de’i miṅ don thams cad grub pa źes bya bar btags so || gaṅ gi tshe bcom
ldan ’das byaṅ chub sems dpa’ chen por ’khruṅs śiṅ des rgan po daṅ | nad pa daṅ | śi (7) ba
gzigs nas thugs phyuṅ ste nags kyi naṅ du gśegs pa de’i tshe na rgyal po zas gtsaṅ daṅ |
śākya legs par rab rtogs kyis bka’ mchid gsol ba’i mi ñis brgya lṅa bcu ñis brgya lṅa bcu
bkye ste | de dag gis ñi ma re re źiṅ deṅ ni gźon nu til ’bru gcig gam | (66a1) ’bras thug
po che ’bru gcig gam | mon sran sde’u ’bru gcig gam | mon sran gre’u ’bru gcig gam | rgya
śug gi ’bru gcig gam | rgya sran ’bru gcig gis ’tsho bar mdzad do źes bcom ldan ’das byaṅ
chub sems dpa’i bka’ mchid khyer te ’oṅ (2) ṅo || ñi ’og gi khams kyi rgyal po dag gis de
ltar gźon nu don thams cad grub pa rgan po daṅ | nad pa daṅ | śi ba gzigs nas thugs byuṅ
ste rab tu byuṅ ṅo źes thos nas de dag ’di sñam du sems te | gaṅ gi phyir bdag cag rgyal
po zas gtsaṅ la sten par byed pa’i gźon (3) nu de rab tu byuṅ ṅo sñam nas | de dag las ko
sa lar byuṅ ba’i rgyal po gsal rgyal ma gtogs pa gźan thams cad kyis ’dud pa daṅ | pho ña
daṅ dkor sgrom ’bul ba rgyun bcad par gyur to || de’i tshe na ko sa lar byuṅ ba’i rgyal po
gsal rgyal la blon po’i mchog sbed pa źes bya (4) ba źig yod la | rgyal po zas gtsaṅ la ni
mdun na ’don gyi bu ’char ka źes bya ba yod de | gaṅ gi tshe ko sa lar byuṅ ba’i rgyal po
gsal rgyal rgyal po zas gtsaṅ gi gan du pho ña gtoṅ bar byed pa de’i tshe na blon po’i mchog
sbed pa gtoṅ bar byed de | des rgyal po’i bya ba dag (5) daṅ | rgyal po’i byed pa dag
byas nas ’char ka’i khyim du ’jug par byed do || gaṅ gi tshe rgyal po zas gtsaṅ ko sa lar
byuṅ ba’i rgyal po gsal rgyal gyi gan du pho ña gtoṅ bar byed pa de’i tshe na ni mdun na
’don gyi bu ’char ka gtoṅ bar byed de | des kyaṅ rgyal po’i bya ba dag (6) daṅ | rgyal po’i
byed pa dag byas nas blon po’i mchog sbed pa’i khyim du ’jug par byed do || sbed pa la chuṅ
ma sbed ma źes bya ba gzugs bzaṅ ba | blta na sdug pa | mdzes pa | skyes bu dga’ ba źig
yod de | ’char ka sbed ma daṅ lhan cig kha dum par gyur to || (7) sbed pas ji ltar ’char
ka sbed ma daṅ lhan cig kha dum par gyur par śes nas des bsams pa | ’di gsad par bya’o sñam
mo || yaṅ bsams pa | gal te ’di bsad par gyur na yul ’khor gñis ’khrug pa chen por ’gyur
bas bdag gis bud med kyi lus kyi (66b1) phyir ci’i phyir bram ze gsad par bya sñam nas de
btaṅ sñoms su bźag go || de nas ’char ka ’di sñam du sems te | bdag sbed pas ’phrigs so
sñam du rig nas skrag ste khyim nas byuṅ źiṅ gźan na ’dug pa daṅ | sbed pas smras pa | ’char
ka khyod ci’i phyir raṅ (2) gi khyim spaṅs te gźan na ’dug tshur śog | ’di khyod raṅ gi
khyim yin gyis ci bder ’dug śig | de nas ’char ka ’di sñam du sems te | don gyis na ’dis
bdag la rjes su gnaṅ ṅo sñam du rig nas de ñid na ’dug go || || ’dul ba rnam par (3) ’byed
pa | bam po ñi śu bdun pa | de nas dus gźan źig na blon po’i mchog sbed pa dus la bab nas
ko sa lar byuṅ ba’i rgyal po gsal rgyal gyis de la bu med pa’i phyir nor thams cad raṅ gi
mdzod daṅ baṅ bar bcug go || sbed mas ’char ka la gaṅ gi tshe (4) bdag gi khyim thab gson
źiṅ ’dug ste ’tsho źiṅ sdod pa’i tshe na khyod rtag pa kho nar byon na da de’i dus la bab
ste | ko sa lar byuṅ ba’i rgyal po gsal rgyal gyis kyaṅ bu ma mchis pa’i slad du nor thams
cad raṅ gi mdzod daṅ baṅ bar stsal na | da khyod kyis bka’ mchid tsam (5) yaṅ mi spriṅ ṅam
źes yi ge spriṅ ṅo || de nas ’char ka sbriṅ yig gi don thos nas ’di sñam du sems te | gal
te bdag der soṅ bar gyur na gźi de las ’char ka bud med la chags pa bud med kyi phyir der
soṅ ṅo źes gźan dag kha zer bar ’gyur gyis bdag gis (6) thabs kyi rnam pa źig bya’o sñam
nas des lan gñis sam gsum du rgyal po’i bya bdag daṅ | rgyal po’i byed pa dag byas nas rgyal
po zas gtsaṅ ga la ba der soṅ ste phyin nas rgyal po zas gtsaṅ la ’di skad ces smras
so || lha gaṅ gi tshe gźon nu don thams cad grub (7) pa bltams pa de’i tshe na ñi ’og gi khams
kyi rgyal po thams cad ’dud ciṅ thams cad kyis pho ña daṅ | dkor sgrom dag gsol nas |
gaṅ gi tshe gźon nu don thams cad grub pa rgan po daṅ | nad pa daṅ | gum pa gzigs nas thugs
byuṅ ste nags su gśegs pa (67a1) de’i tshe na ñi ’og gi khams kyi rgyal po de dag las ko
sa lar byuṅ ba’i rgyal po gsal rgyal ma gtogs pa gźan thams cad kyis pho ña daṅ | dkor sgrom
’bul ba rgyun bkum nas lhas kos lar byuṅ ba’i rgyal po gsal rgyal la pho ña daṅ | dkor
(2) sgrom dag bka’ stsal ciṅ bskur nas de lta de ltar rkyen par gyur pa las da yal bar bor
na slad kyis gnod pa chen por ’gyur ba de skol daṅ mtshams ’brel par mchis pas de daṅ lhan
cig rkyen par mdzad pa’i rigs so || ’char ka gal te de lta na khyod ñid pho ñar soṅ (3)
śig | lha bka’ bźin ’tshal źes de nas ’char kas dkor sgrom dag khyer te mñan yod ga la ba
der ’phags nas mthar gyis mñan yod du phyin to || de nas ’char ka ’di sñam du sems te |
sten pa la bsten par mi bya bar bsten pa la bsten pa bsten par bya ba yin (4) pas je daṅ por
blon po rnams blta bar bya źiṅ de’i ’og tu rgyal po blta ste | sbed ma’i phyir rgyal po
la gsol ba bya’o sñam nas | des blon po rnams la blta bar brtsams te smras pa | śes ldan
dag khyed kyis kho bo ji ltar sbed ma daṅ lhan tsig bśes pa de mi śes sam | (5) de khyim thab
dus la bab nas ko sa lar byud pa’i rgyal po gsal rgyal gyis bu med pa’i phyir de’i nor
thams cad raṅ gi mdzod daṅ | baṅ bar bcug pas de’i phyir kho bo rgyal po la gsol ba byed
kyis khyed kyis grogs gyis śig | de dag gis de bźin du khas blaṅs (6) so || de nas ’char ka
ko sa lar byuṅ ba’i rgyal po gsal rgyal ga la ba der soṅ ste phyin nas | ko sa lar byuṅ
ba’i rgyal po gsal rgyal la rgyal ba daṅ | tshe spel ba byas te mtha’ gcig tu ’dug nas lan
gñis lan gsum du rgyal po’i bya ba dag daṅ | rgyal po’i byed (7) pa dag byas te | ko sa lar
byuṅ ba’i rgyal po gsal rgyal la ’di skad ces smras so || lha bdag gi gnas stsol cig |
’char ka khyod sṅon gaṅ du źugs | lha blon po’i mchog sbed pa’i sdum par mchis so || ’char
ka soṅ la de ñid du źugs śig | lha blon po’i (67b1) mchog sbed pa dus la bab po || gal te
de dus la bab na ci de’i khyim yaṅ dus la bab bam | lha de’i sdum pa ni dus la ma bab mod
kyi ’on kyaṅ de na stan tsam yaṅ ma mchis so || rgyal pos blon po rnams la smras pa | śes
ldan dag khyed kyis ’char ka’i gnas byin (2) cig | ’char ka’i phyir byuṅ ba daṅ | blon po
rnams kyis smras pa | lha ci lags ’char ka la gnas ma mchis sñam mam | ’di ltar ’char ka
sbed ma daṅ lhan cig mchid mjal bas don gyis na ’char kas sbed ma’i slad du lha la gsol ba
lags kyis | lha ’char (3) ka ni bram ze mdun na ’don gyi bu lags pas bram ze ni mi ’dod bźin
du gzuṅ par bgyi ba lags te | ’di legs par bzuṅ na rgyal po zas gtsaṅ legs par bzuṅ bar
’gyur ro || de nas rgyal pos ’char ka bos te smras pa | ’char ka ṅas khyod ji ltar sbed
ma (4) daṅ lhan cig bśes par sṅar ma śes kyis da soṅ la sbed ma daṅ | de’i khyim daṅ | nor
thams cad khyod khyer cig | lha bka’ stsal pa bźin ’tshal lo źes smras nas | ’char ka sbed
ma’i khyim ga la ba der soṅ ba daṅ | sbed mas ’char ka ’oṅs so źes thos (5) nas sgo khaṅ
du ’dug ste du bar brtsams so || ’char kas mthoṅ nas smras pa | sbed ma khyod ci’i phyir
du | des smras pa | bdag ’tshal ba’i khyim thab dus le bab na ci khyod kyis kyaṅ yoṅs su btaṅ
ṅam | de nas ’char ka ’di sñam du sems te | gal te (6) bdag gis mthun par smras na ’di
śin tu ṅu bar ’gyur bas bdag gis ’di tshar gcad par bya’o sñam du rig nas ’char kas sbed
ma la smras pa | sbed ma byaṅ chub sems dpa’ dka’ ba byed pa gaṅ gis btsun mo grags ’dzin
daṅ | sa ’tsho ma daṅ | ri dgas skyes (7) la sogs pa bud med drug khri spaṅs te rab tu byuṅ
ba de dag gi rkaṅ pa’i rdul tsam du yaṅ khyod kyis mi phod do || de nas de caṅ mi smra bar
’dug pa daṅ | ’char kas smras pa | kho bos khyod ma btaṅ bas khyod ñid kyi phyir ’dir ’oṅs
pa yin no || kho bos rgyal po las (68a1) khyod daṅ khyim daṅ | nor thams cad thob na ci
khyod ’di ñid du ’dug gam | ser skya’i gnas su ’gro || des bsams pa | gal te ser skya’i
gnas su soṅ nas bram ze mo las srog kyaṅ mi thob bo sñam du rig nas ’di ñid du mchis so źes
smras te de de ñid du (2) ’dug go || de’i tshe na ’char ka la khyim gñis yod de | gcig ni
mñan yod na’o || gcig ni ser skya’i gnas na’o || gaṅ gi tshe bcom ldan ’das byaṅ chub sems
dpas lo drug tu dka’ ba spyad de dka’ ba byed pa ci yaṅ med par rig nas | ci bder dbugs
rṅub par (3) mdzad ci bder dbugs ’byin par mdzad ciṅ | ’bras chan daṅ | zan dron la sogs
pa źal zas rgya chen po dag kyaṅ gsol bar mdzad | źun mar daṅ | ’bru mar dag gis sku dag kyaṅ
skud par mdzad | chu dron pos kyaṅ sku bsil bar mdzad ciṅ | groṅ sde ’doṅ du (4) gśegs
nas groṅ pa’i bu mo dga’ mo daṅ | dga’ stobs ma gñis las lan bcu drug bzlas pa’i ’o ma sbraṅ
rtsi daṅ bsres pa gsol te | klu’i rgyal po nag pos mṅon par bstod pa na rtswa bkra śis
’tshoṅ pa las rtswa gser gyi mdog lta bu dag bźes nas | byaṅ chub (5) kyi gźi ga la ba der
gśegs te byon nas | ñid kyis rtswam ’khrugs pa’i gdan bśams nas skyil mo kruṅ bcas te sku
draṅ por bsraṅ nas dran pa phyogs par bźag ste bźugs nas thugs bskyed ciṅ gsuṅ brjod pa
| ji srid zag med ma thob par || de srid skyil (6) kruṅ gźig mi bya || de yis ji srid zag
med pa || ma brñes skyil kruṅ ’jig mi mdzad || gaṅ gi tshe bcom ldan ’das kyis mtshan mo’i
guṅ thun la bdud ’byuṅ po duṅ phyur phrag gsum daṅ | bye ba phrag drug gi ’khor daṅ ldan
pa byams pa’i stobs kyis mṅon (7) par btul te bla na med pa’i mkhyen pa thugs su chud nas
tshaṅs pas gsol te | bā rā ṇa sīra gśegs nas lan gsum du bzlas te rnam pa bcu gñis su chos
daṅ ldan pa’i chos kyi ’khor lo bskor ba de’i tshe lṅa pa daṅ | ñe lṅa dag daṅ | groṅ ba’i
khye’u mtho ba mtho ba (68b1) lṅa bcu btul to || kar pa si’i tshal gseb tu gśegs nas bzaṅ
sde’i tshogs drug bcu bden pa dag la bkod do || groṅ sde ’doṅ du gśegs nas groṅ pa’i bu
mo dga’ mo daṅ | dga’ stobs ma gñis bden pa dag la bkod do || steṅ rgyas su gśegs nas (2)
ral pa can stoṅ rab tu phyuṅ źiṅ rdzogs par bsñen par mdzad do || ga yā mgo’i mchod rten du
gśegs nas dge sloṅ stoṅ po de dag cho ’phrul gsum gyis gdams pa mdzad nas ’khor ba’i dgon
pa las bsgral te śin tu mthar thug pa grub pa daṅ bde ba bla na med pa’i mya (3) ṅan las
’das pa las bkod do || śar pa’i tshal gseb tu gśegs nas ma ga d+hāra byuṅ ba’i rgyal po bzo
sbyaṅs gzugs can sñiṅ po lha brgyad khri daṅ | ma ga d+hāra byuṅ ba’i bram ze daṅ | khyim
bdag ’bum phrag du ma daṅ lhan cig bden pa dag la bźag go || rgyal (4) po’i khab tu gśegs
nas ’od ma’i tshal bźes te śā ri’i bu daṅ | maud gal gyi bu ’khor ñis brgya lṅa bcu daṅ
ldan pa rab tu phyuṅ źiṅ rdzogs par bsñen par mdzad do || mñan yod du gśegs nas rgyal byed
kyi tshal bźes te ko sa lar byuṅ ba’i rgyal po gsal rgyal (5) gźon nu’i dpe’i mdos btul
nas | de nas saṅs rgyas bcom ldan ’das mñan yod na rgyal byed kyi tshal mgon med zas sbyin
gyi kun dga’ ra ba na bźugs so || de nas ko sa lar byuṅ ba’i rgyal po gsal rgyal gyis rgyal
po zas gtsaṅ gi gan du pho ña btaṅ ste | lha (6) dgyes pa skyed cig | khyod kyi sras kyis
bdud rtsi thugs su chud de | bdud rtsis ’gro ba tshim par mdzad ciṅ | mñan yod na rgyal
byed kyi tshal mgon med zas sbyin gyi kun dga’ ra ba na bźugs so źes spriṅ ṅo || rgyal po
zas gtsaṅ gis thos nas bcom ldan (7) ’das kyi spyan sṅar pho ña btaṅ ste | gźon nu bdag gis
riṅ du ma mthoṅ ste | bdag gźon nu mthoṅ bas yoṅs su skom mo źes gsol pa daṅ | pho ña de
de ñid du rab tu phyuṅ ṅo || pho ña gñis pa btaṅ ba daṅ de yaṅ de ñid du rab tu phyuṅ ṅo
|| bcom ldan ’das kyis (69a1) chos ’dul ba ni legs par gsuṅs pa yin pa’i phyir gaṅ daṅ gaṅ
pho ñar btaṅ ba de daṅ de de ñid du rab tu byuṅ ṅo || de nas dus gźan źig na rgyal po zas
gtsaṅ gis de thos nas lag pa la ’gram pa gtad de sems khoṅ du chud ciṅ ’dug pa | ’char kas
mthoṅ (2) nas smras pa | lha ci’i slad du phyag la źal gtad de thugs khoṅ du chud ciṅ bźugs
| ’char ka gaṅ gi tshe gźon nu don thams cad grub pa dka’ ba dag spyod pa’i tsheṅs gtam
rmed pa’i mi dag btaṅ na de dag ñi ma re re źiṅ gtam khyer te ’oṅs nas gźon nu don thams
cad (3) grub pa gnas pa ’dis gnas so źes gtam sñod par byed na | da gźon nu don thams cad
grub pas bdud rtsi thugs su chud de bdud rtsis ’gro ba tshim par mdzad ciṅ | mñan yod na
rgyal byed kyi tshal mgon med zas sbyin gyi kun dga’ ra ba na bźugs źes thos nas ṅas (4)
gtam rmed pa’i mi dag btaṅ na | ’gas kyaṅ gźon nu don thams cad grub pa’i gtam khyer te mi
’oṅ bar gaṅ daṅ gaṅ pho ñar btaṅ ba de daṅ de de ñid du ’dug par gyur na ṅa ji ltar lag pa
la ’gram pa gtad de sems khoṅ du chud ciṅ mi ’dug tu ruṅ | ’char kas smras (5) pa | lha
bdag la bka’ stsal du gsol | khyod kyaṅ der ’dug par ’gyur ro || lha bdag gis lha’i spyan
sṅar bka’ mchid ’tshal te mchi’o || rgyal po zas gtsaṅ gis raṅ ñid kyis phrin yig ’di skad
ces | ma rum bźugs pa tshun chad nas || bdag (6) gis legs par khyod bsruṅs te || ñon moṅs
gdugs kyis rab gduṅs pas || rgyal pa’i ljon śiṅ sdod ciṅ mchis || slob ma’i yal ga rtsa lag
gis || da ltar khyod ni rgyas gyur pas || gźan dag bde bas dga’ mdzad na || bdag ni sdug
bsṅal sten (7) par gyur || gaṅ tshe daṅ po khyod ’khruṅs tshe || śin tu don chen mdzad nas
ni || ñe du rjes su gzuṅ mdzad ces || de tshe khyod kyis thugs dam bcas || de slad go ’phaṅ
źi brñes khyod || bdag daṅ ñe du’i tshogs rnams la || rjes su thugs brtsi ñer bzuṅ ste
|| (69b1) byon pa’i blo gros mdzad du gsol ||źes bris so || de nas ’char ka phrin yig de
blaṅs te mñan yod du ’phags nas des mthar gyis mñan yod du phyin nas ji tsam na ’char kas
bcom ldan ’das la phrin yig phul ba daṅ | bcom ldan ’das ñid kyis phrin yig (2) bklag pa
mdzad nas | ’char kas gsol pa | bcom ldan ’das ser skya’i gnas su gśegs sam | ’char ka ’oṅ
ṅo || ’char kas sṅon gyi gcugs pa de ñid kyis ’di skad ces gsol to || gal te bcom ldan ’das
mi gśegs na bdag gis mthus bkri (3) bar bgyi’o || de nas bcom ldan ’das kyis de’i tshe
tshigs su bcad pa bka’ stsal pa | gaṅ la khrid byed sred pa yi || dra bkram gaṅ na’aṅ yod
min pa ||spyod yas gźi med saṅs rgyas de || gaṅ gi gźis ni khrid par byed || gaṅ la khrid
byed sred pa yi || (4) dra bkram gaṅ na’aṅ yod min pa ||rtsal yas gźi med saṅs rgyas de ||
gaṅ gi gźis ni khrid par byed || gaṅ rgyal mi ñams gaṅ la ni || ’jig rten ma rgyal yoṅ med
pa ||spyod yas gźi med saṅs rgyas de || gaṅ gi gźis ni khrid par byed || gaṅ (5) rgyal mi
ñams gaṅ la ni || ’jig rten ma rgyal yoṅ med pa ||rtsal yas gźi med saṅs rgyas de || gaṅ
gi gźis ni khrid par byed || ’char kas gsol pa | bcom ldan ’das bdag rgyal po zas gtsaṅ la
brjod du mchi’o || bcom ldan ’das kyis bka’ stsal (6) pa | ’char ka rgyal ba’i pho ña dag
ni de lta bu ma yin no || bcom ldan ’das ’o na rgyal ba’i pho ña dag ji lta bu lags | skra
bregs śiṅ gos ṅur smrig gon pa rab tu byuṅ ba dag yin no || bcom ldan ’das bdag gis rgyal
po zas gtsaṅ la slar mchis par mchid (7) kyis ’tshal to || bcom ldan ’das kyis bka’ stsal
pa | rab tu byuṅ ste soṅ śig | ’di ltar bcom ldan ’das byaṅ chub sems dpar gyur pas sṅon
tshe rabs rjes pa de daṅ de dag tu yab daṅ | yum daṅ | mkhan po daṅ | slob dpon daṅ | bla
ma daṅ | bla (70a1) ma’i gnas lta bud ga gi chos daṅ ldan pa’i tshig ’ga’ yaṅ ma bcag pas
bka’ stsal ma thag tu ’char kas gsol pa | bcom ldan ’das bdag rab tu’i byuṅ ṅo || de nas
bcom ldan ’das kyis tshe daṅ ldan pa śā ri’i bu la bka’ stsal pa | śā ri’i (2) bu ’char ka
rab tu phyuṅ śig daṅ | de ni ’di la yun riṅ po’i don daṅ | phan pa daṅ | bde bar ’gyur ro
|| tshe daṅ ldan pa śā ri’i bus btsun pa bka’ bźin ’tshal źes bcom ldan ’das las mñan nas
’char ka rab tu phyuṅ bsñen par rdzogs par byas te | de la (3) ’di ni khyod kyi bya ba yin
no || ’di ni khyod kyis bya ba ma yin no || ’char ka khyod kyis deṅ phyin cad bud med kyi
yul daṅ lhan cig khyim gcig tu ñal bar mi bya’o źes bya ba la sogs pa kun tu spyad pa’i
chos thams cad brjod do || ’char kas mkhan po bka’ bźin ’tshal źes (4) tshe daṅ ldan pa śā
ri’i bu’i rkaṅ pa gñis la mgo bos phyag ’tshal te soṅ nas | bcom ldan ’das ga la der soṅ
ste phyin nas bcom ldan ’das kyi źabs gñis la mgo bos phyag ’tshal te bcom ldan ’das la ’di
skad ces gsol te || bcom ldan ’das ser skya’i (5) gnas su mchi’o || bcom ldan ’das kyis
bka’ stsal pa | ’char ka khyod kyis tsham tshom med par rgyal po’i pho braṅ du ’jug par mi
bya bar sgor ’greṅ ste śākya ’i dge sloṅ ’oṅs so źes brjod par bya’o || gal te śākya ’i
dge sloṅ gźan dag kyaṅ yod dam źes ’dri (6) na śākya ’i dge sloṅ gźan dag kyaṅ yod do źes
brjod par bya’o || gal te źugs śig ces zer na ’jug par bya’o || gal te gźon nu don thams cad
grub pa yaṅ cha lugs ’di ’dra ba ñid yin nam źes ’dri na | cha lugs ’di ’dra ba ñid yin
no źes brjod par bya’o || (7) khyod kyis rgyal po’i pho braṅ du gnas par mi bya’o || gal
te gźon nu don thams cad grub pa yaṅ rgyal po’i pho braṅ du gnas ’cha’ bar mi byed dam źes
’dri na | gnas ’cha’ bar mi byed do źes brjod par bya’o || gal te gaṅ du gnas ’cha’ bar byed
ces ’dri na | dgon (70b1) pa’am | gtsug lag khaṅ du’o źes brjod par bya’o || gal te gźon
nu don thams cad grub pa ’oṅ ṅam źes ’dri na ’oṅ ṅo źes brjod par bya’o || gal te yun ji
tsam na ’oṅ źes ’dri na źag bdun ’das nas so źes brjod par bya’o || tshe daṅ ldan pa ’char
kas bcom ldan (2) ’das bka’ bźin ’tshal źes bcom ldan ’das las mñan nas | bcom ldan ’das
kyi źabs gñis la mgo bos phyag ’tshal te | bcom ldan ’das kyis spyan sṅa nas soṅ ṅo || ’char
ka ’oṅ ba’i tshe mñan yod du ñi ma maṅ po dag gis phyin na phyir ’gro ba’i tshe ’di lta
(3) ste | saṅs rgyas rnams kyi saṅs rgyas kyi mthu daṅ | lha rnams kyi lha’i mthus ñi ma
gcig gis ser skya’i gnas su phyin to || de nas tshe daṅ ldan pa ’char ka rgyal po zas gtsaṅ
gi pho braṅ ga la ba der soṅ ste phyin nas mi sgo ba bos te smras pa | kye naṅ rje khyod
soṅ la rgyal po la (4) śākya ’i dge sloṅ ’oṅs so źes spron cig | des smras pa | śākya ’i
dge sloṅ gźan dag kyaṅ mchis sam | ’char kas smras pa | śākya ’i dge sloṅ gźan dag kyaṅ
yod do || sgo bas rgyal po la spran pa daṅ | rgyal pos smras pa | śākya ’jug tu chug śig |
su źig (5) śākya zlog par byed | de nas tshe daṅ ldan pa ’char ka sgo bas ṅo śes nas rgyal
po zas gtsaṅ ga la ba der soṅ ste phyin nas rgyal po zas gtsaṅ la ’di skad ces smras so
|| rgyal po chen po khyod la bcom ldan ’das a rog gya źes gsuṅ ṅo || rgyal po zas gtsaṅ gis
(6) ’char ka skad las ṅo śes nas smras pa | khyod ’char ka yin nam || lha bdag skye bos
de ltar ’tshal to || rgyal pos smras pa | gźon nu don thams cad grub pa yaṅ cha lugs ’di ’dra
ba ñid yin nam || lha cha lugs ’di ’dra ba nad lags so || rgyal po seṅ ge’i (7) khri las
brgyal te sa la lhuṅ nas chus dbaṅ bskur bas srog phyir ’oṅs nas dris pa | gźon nu don
thams cad grub pa ’oṅ ṅam | lha mchi’o || yun ji tsam na ’oṅ | dguṅ bdun ’das nas so || rgyal
pos blon po rnams la smras pa | śes ldan dag deṅ la rgyal (71a1) po’i pho braṅ daṅ | btsun
mo’i ’khor dag byi dor gyis śig | lha gźon nu don thams cad grub pa de rgyal po’i pho
braṅ ṅam | btsun mo’i ’khor gyi naṅ du gnas ’cha’ bar mi bgyid do || ’o na gaṅ du gnas ’cha’
bar byed | dgon pa’am | gtsug yag khaṅ (2) du’o || gtsug lag khaṅ ci ’dra bar | ’char
kas mñan yod na gtsug lag khaṅ ci ’dra ba dag mthoṅ ba de ’dra ba brjod do || de’i tshe na
rgyal po zas gtsaṅ la skyed mos tshal skye yod daṅ | n+ya gro d+ha’i kun dga’ ra ba daṅ |
tshaṅs pa’i gnas la sogs pa skyed mos (3) tshal lṅa brgya yod pas rgyal pos blon po rnams
la smras pa | śes ldan dag khyed deṅ la | skyed mos tshal gsum po skye yod daṅ | n+ya gro
d+ha’i kun dga’ ra ba daṅ | tshaṅs pa’i gnas dag tu skyed mos tshal re rer yaṅ rgyal byed
kyi tshal ’dra ba’i gtsug lag khaṅ khaṅ (4) chen bcu drug daṅ | khaṅ pa’i gźi drug bcu yod
pa dag myur du byed du chug la | groṅ khyer ser skya’i gnas thams cad kyaṅ rdo ba daṅ |
gseg ma daṅ | gyo mo med par gnas par gyis śig | rgyal po rnams ni tshig gis ’grub pa yin
la | lha rnams ni sems kyis (5) ’grub pa yin | rnal ’byor ba rnams ni sems bskyed pa tsam
gyis thams cad ’grub pa yin pas blon po rnams kyis lha bka’ bźin ’tshal źes rgyal po zas gtsaṅ
las mñan nas skyed mos tshal gsum po skye yod daṅ | n+ya gro d+ha’i kun dga’ rab daṅ
| tshaṅs pa’i (6) gnas dag tu skyed mos tshal re rer yaṅ rgyal byed kyi tshal ’dra ba’i gtsug
lag khaṅ khaṅ chen bcu drug daṅ | khaṅ pa’i gźi drug bcu yod pa dag byed du bcug ciṅ groṅ
khyer ser skya’i gnas thams cad kyaṅ rdo ba daṅ | gseg ma daṅ | gyo mo med par gnas par
byas so || saṅs rgyas (7) bcom ldan ’das gson źiṅ bźugs te ’tsho źiṅ gźes pa rnams la chos
ñid kyis gdon mi za bar bgyi ba bcu mṅa’ ste | saṅs rgyas bcom ldan ’das kyis ji srid du
saṅs rgyas su luṅ ma bstan pa daṅ | ji srid du sems can gźan gyis bla na med pa’i byaṅ chub
tu phyir (71b1) mi ldog pa’i sems ma bskyed pa daṅ | saṅs rgyas kyis gdul bar bya ba thams
cad ma btul ba daṅ | ji srid du sku tshe’i cha lṅa pa ma lus pa daṅ | ji srid du mtshams
bcad pa mdzad pa daṅ | ji srid du ñan thos zuṅ gcig mchog tu ma bstan pa daṅ | ji (2)
srid du groṅ khyer kun ’od du lha las babs pa ma bstan pa daṅ | ji srid du mñan yod du cho
’phrul chen po rnam par ma bstan pa daṅ | ji srid du mtsho chen po ma dros par ñan thos rnams
daṅ thabs cig sṅon gyi las kyi rgyub luṅ ma bstan pa daṅ | ji srid du yab yum gñis (3)
bden pa dag la ma bkod pa de srid du yoṅs su mya ṅan las mi ’da’ ba yin no || de nas bcom
ldan ’das ’di sñam du dgoṅs te | rgyal po chen po zas gtsaṅ daṅ | śākya ’bum phrag du ma
dag gdul ba’i dus ñe bar gnas par gyur ciṅ | ’di lta ste | yab (4) yum gñis bden pa dag la
gźag pa de ni de bźin gśegs pas gdon mi za bar mdzad pa yin no sñam du dgoṅs nas | de nas
bcom ldan ’das kyis tshe daṅ ldan ba maud gal gyi bu chen po la bka’ stsal pa | maud gal
gyi bu khyod so la dge sloṅ rnams la de bźin (5) gśegs pa ser skya’i gnas su gśegs kyis |
khyed cag las gaṅ de bźin gśegs pa daṅ thabs cig ser skya’i gnas su ’gro ba daṅ | yab daṅ
sras mjal ba lta bar spro ba des chos gos dag loṅ śig ces bsgo śig | tshe daṅ ldan pa maud
gal gyi bu chen pos (6) btsun pa bka’ bźin ’tshal źes bcom ldan ’das las mñan nas | dge
sloṅ rnams la tshe daṅ ldan pa dag bcom ldan ’das ser skya’i gnas su gśegs kyis khyed cag
las gaṅ de bźin gśegs pa daṅ thabs cig ser skya’i gnas su ’gro ba daṅ | yab daṅ sras mjal
(7) ba lta bar spro ba des chos gos dag loṅ śig ces bsgo’o || dge sloṅ dag gis tshe daṅ ldan
pa de bźin bgyi’o źes tshe daṅ ldan pa maud gal gyi bu chen po las mñan to || de nas bcom
ldan ’das dul ba ’khor dul ba daṅ ldan pa | źi ba ’khor źi ba daṅ ldan pa | grol (72a1)
ba ’khor grol ba daṅ ldan pa | dbugs phyin pa ’khor dbugs phyin pa daṅ ldan pa | thul ba
’khor thul ba daṅ ldan pa | dgra bcom pa ’khor dgra bcom pa daṅ ldan pa | ’dod chags daṅ bral
ba ’khor ’dod chags daṅ bral ba daṅ ldan pa | mdzes (2) pa ’khor mdzes pa daṅ ldan pa
| khyu mchog ltar ba laṅ gi tshogs kyis yoṅs su bskor ba | glaṅ po che ltar glaṅ po che’i
phru gu’i tshogs kyis yoṅs su bskor ba | seṅ ge ltar mche ba can gyi tshogs kyis yoṅs su bskor
ba | ṅaṅ pa’i rgyal po ltar ṅaṅ pa’i tshogs (3) kyis yoṅs su bskor ba | nam mkha’ ldiṅ
ltar bya’i tshogs kyis yoṅs su bskor ba | bram ze ltar slob ma’i tshogs kyis yoṅs su bskor
ba | sman pa mkhas pa ltar nad pa’i tshogs kyis yoṅs su bskor ba | dpa’ bo ltar ru pa’i
tshogs kyis yoṅs su (4) bskor ba | sa mkhan ltar lam du źugs pa’i tshogs kyis yoṅs su bskor
ba | ded dpon ltar tshoṅ pa’i tshogs kyis yoṅs su bskor ba | tshoṅ dpon ltar ’khor gyi
tshogs kyis yoṅs su bskor ba | mkhar gyi rgyal po ltar blon po’i tshogs kyis yoṅs su bskor
(5) ba | ’khor los sgyur ba ltar bu stoṅ gi tshogs kyis yoṅs su bskor ba | zla ba ltar rgyu
skar gyi tshogs kyis yoṅs su bskor ba | ñi ma ltar ’od zer stoṅ gi tshogs kyis yoṅs su
bskor ba | yul ’khor sruṅ ltar dri za’i tshogs kyis yoṅs su bskor ba | ’phags (6) skyes po
ltar grul bum gyi tshogs kyis yoṅs su bskor ba | mig mi bzaṅ ltar klu’i tshogs kyis yoṅs
su bskor ba | nor sbyin ltar gnod sbyin gyi tshogs kyis yoṅs su bskor ba | thags zaṅs ris
ltar lha ma yin gyi tshogs kyis yoṅs su bskor ba | brgya byin (7) ltar sum bcu rtsa gsum pa’i
tshogs kyis yoṅs su bskor ba | tshaṅs pa ltar tshaṅs ris kyi tshogs kyis yoṅs su bskor
ba | dbaṅ po rnams śin tu dul ba | spyod lam daṅ | spyod pa ma ’khrugs pa | chu gter ltar
tiṅ ṅe ba | sprin ltar chu daṅ bcas pa | glaṅ po (72b1) che’i rgyal po ltar dregs pa daṅ
bral ba | skyes bu chen po’i mtshan sum bcu rtsa gñis kyis legs par brgyan pa | dpe byad bzaṅ
po brgyad bcus sku rnam par mdzes pa | ’od ’dom gaṅ gis gzugs can brgyan pa | ñi ma stoṅ
bas lhag pa’i ’od daṅ ldan pa | rin po che’i (2) ri bo ’gro ba ltar kun tu bzaṅ ba | stobs
bcu daṅ | mi ’jigs pa bźi daṅ | ma ’dres pa’i dran pa ñe bar gźag pa gsum daṅ | thugs
rje chen po daṅ ldan pa | ’jig rten la phan par źugs pa | sruṅ ba gcig pu pa | ñag gcig dpa’
ba | gñis pa med pa | (3) gñis su mi gsuṅ ba | źi gnas daṅ lhag mthoṅ gis bźugs pa | rig
pa gsum gsal bar mdzad pa | bslab pa gsum la legs par bslabs pa | dul ba’i gnas gsum gyi
gźi la mkhas pa | chu bo bźi las rgal ba | rdzu ’phrul gyi rkaṅ pa bźis spyod pa’i (4) gźi
la legs par gnas pa | bsdu ba’i dṅos po bźi la yun riṅ po nas yoṅs su sbyaṅ ba mdzad pa
| mi ’jigs pa bźis bsñeṅs pa mi mṅa’ ba | yan lag lṅa spaṅs pa | ’gro ba lṅa las yaṅ dag par
’das pa | yan lag drug daṅ ldan pa | pha (5) rol tu phyin pa drug yoṅs su rdzogs pa | rtag
tu gnas pa drug gis gnas pa | byaṅ chub kyi yan lag bdun gyi me tog gis phyug pa | lam
gyi yan lag brgyad ston pa | mthar gyis gnas pa’i sñoms par ’jug pa dgu la mkhas pa | stobs
bcu’i (6) stobs daṅ ldan pa | phyogs bcur sñan pas yaṅ dag par rgyas pa | brgya phrag bcur
dbaṅ bsgyur ba las khyad par du ’phags pa | ’khor ñan thos chen po tshe daṅ ldan pa lteṅ
rgyas ’od sruṅ daṅ | ga ya ’od sruṅ daṅ | chu kluṅ ’od sruṅ la sogs pa sṅon gyi ral pa
(7) can stoṅ daṅ | tshe daṅ ldan pa śā ri’i bu daṅ | maud gal gyi bu chen po la sogs pa dge
sloṅ gi dge ’dun maṅ pos mdun du bdar te ser skya’i gnas ga la ba der rgyu źiṅ gśegs so
|| de’i tshe na rgyal po zas gtsaṅ gis ñi ma bdun pa la groṅ khyer ser skya’i gnas (73a1)
thams cad rṅo ba daṅ | gseg ma daṅ | gyo mo med par bźag ciṅ bdug pa daṅ | phye ma ’khrigs
pa daṅ | me tog sna tshogs bkram pa daṅ | rgyal mtshan daṅ | ba dan bsgreṅ ba la sogs pa
mchod pa’i yo byad rgya chen po dag bśams (2) śiṅ | n+ya gro d+ha’i kun dga’ ra bar sa phyogs
go skabs yaṅs par gdan thabs zla gam lta bur bśams te | n+ya gro d+ha’i kun dga’ ra ba
nas groṅ khyer ser skya’i gnas kyi bar gyi lam thams cad mdzes rdo ba daṅ | gseg ma daṅ |
gyo mo med par bźag (3) ste | spos chu’i chag chag btab ciṅ bar bar du dar gyi chun po maṅ
po dbyaṅs śiṅ | me tog gi tshoms dag kyaṅ bśams | bdug spos dri źim po’i du ba ’khrigs pa
daṅ | me tog sna tshogs bkram pa daṅ | rgyal mtshan daṅ | ba dan bsgreṅ ba dag rnam par
(4) bźag go || rgyal po zas gtsaṅ ñid kyis rgyal po’i ’byor ba chen po daṅ | rgyal po’i mthu
chen pos n+ya gro d+ha’i kun dga’ ra ba na ’di lta ste | bcom ldan ’das la sdod ciṅ ’dug
go || de nas bcom ldan ’das mthar gyis rgyu źiṅ gśegs pa na chu rluṅ ro ha (5) ka’i ’gram
du gśegs so || de na dge sloṅ kha cig ni lag pa daṅ rgaṅ pa dag ’khru bar byed | kha cig
ni so śiṅ ’dor bar byed | kha cig ni chu ’tshag par byed | kha cig ni khrus byed do || groṅ
khyer ser skya’i gnas na ’khod pa’i śākya rnams kyis gźon nu don (6) thams cad grub pa
’oṅs śiṅ | rgyal po zas gtsaṅ gis n+ya gro d+ha’i kun dga’ ra bar sa phyogs go skabs yaṅs
par gnas mal bśams źes thos so || thos nas kyaṅ śākya ’bum phrag du ma dag n+ya gro d+hi’i
gun dga’ ra bar ’dus par gyur ciṅ | de na kha cig (7) ni sṅon gyi dge ba’i rtsa ba dag gis
bskul źiṅ lhags so || kha cig ni ya mtshan skyes te je daṅ por yab kyis sras kyi źabs la
phyag ’tshal bar mdzad dam | ’on te sras kyis yab kyi źabs la phyag ’tshal bar mdzad pa blta’o
sñam pas lhags so || de (73b1) nas bcom ldan ’das ’di sñam du dgoṅs te | gal te de bźin
gśegs pa źabs kyis ser skya’i gnas su gśegs na śākya ṅa rgyal can dag gźon nu don thams
cad grub pas chen po ma rñed de | ’di ltar ’di sṅon byaṅ chub sems dpar gyur pa na groṅ
khyer (2) ser skya’i gnas nas lha ’bum phrag du mas bsu ste steṅ gi nam mkha’ las byuṅ ste
soṅ na | da ’dis bla na med pa’i ye śes rtogs kyaṅ rkaṅ pas ’oṅs so źes ma dad pa skye bar
’gyur bas bdag rdzu ’phrul gyis ser skya’i gnas su ’jug par bya’o sñam du dgoṅs śiṅ (3)
rig nas | dge sloṅ rnams la bka’ stsal pa | dge sloṅ dag khyed ni rkaṅ pa dag gis chu kluṅ
ro ha ka rgol cig | de bźin gśegs pa ni rdzu ’phrul gyis gśegs so || dge sloṅ rnams kyis
btsun pa bka’ bźin ’tshal źes bcom ldan ’das las mñan (4) nas | rkaṅ pa dag gis chu kluṅ ro
ha ka rgal te n+ya gro d+ha’i kun dga’ ra ba ga la ba der doṅ ṅo || de nas bcom ldan ’das
kyis dge sloṅ gi dge ’dun soṅ nas riṅ po ma lon par thugs su chud nas tiṅ ṅe ‘dzin ’di lta
bu la sñoms par źugs te | ji ltar thugs mñam (5) par bźag na rdzu ’phrul gyis chu kluṅ
ro ha ka’i pha rol gyi ’gram nas mi snaṅ bar gyur ciṅ steṅ gi nam mkha’ la ṅaṅ pa’i rgyal
po ’dab ma brkyaṅ pa ltar mṅon par ’phags nas | ser skya’i gnas kyi steṅ nas n+ya gro d+ha’i
kun dga’ ra ba ga la ba der gśegs te byon nas (6) n+ya gro d+ha’i kun dga’ ra ba’i steṅ
gi nam mkha’ la skyil mo kruṅ bcas te bźugs so || de na bcom ldan ’das śar phyogs logs su
spyod lam bźi po ’di lta ste | ’chag pa daṅ | bźeṅs pa daṅ | bźugs pa daṅ | mnal ba dag mdzad
do || me’i (7) khams la yaṅ sñoms par ’jug pa mdzad de | saṅs rgyas bcom ldan ’das me’i
khams la sñoms par źugs pa’i sku las ’od zer sna tshogs ’di lta ste | sṅon po dag daṅ |
ser po dag daṅ | dmar po dag daṅ | dkar po dag daṅ | btsod ka dag daṅ | (74a1) śel daṅ |
dṅul gyi kha dog lta bu dag byuṅ ṅo || cho ’phrul zuṅ dag kyaṅ rnam par ston pa mdzad de |
sku’i smad nas me ’bar źiṅ sku’i stod nas chu graṅ mo’i rgyun ’bab par mdzad do || sku’i
stod nas me ’bar źiṅ sku’i smad nas cu graṅ mo’i rgyun ’bab par (2) mdzad do || śar phyogs
su ji lta ba bźin du lho phyogs daṅ | nus phyogs daṅ | byaṅ phyogs su yaṅ de bźin du mdzad
do || de ltar phyogs bźir rdzu ’phrul gyi cho ’phrul rnam pa bźi bźi ston par mdzad do ||
de nas bcom ldan ’das ’di sñam du dgoṅs te | gal te de (3) bźin gśegs pas rgyal po zas gtsaṅ
gi rkaṅ pa gñis la gtugs par gyur na ni de’i spyi bo tshal pa bdun du ’gas par ’gyur
la | gal te rgyal po zas gtsaṅ gis de bźin gśegs pa’i źabs gñis la gtugs par gyur na ni śākya
ṅa rgyal can dag ci’i phyir yab (4) tu gyur pas sras kyi rkaṅ pa gñis la gtugs par byed
ces ma dad pa skye bar ’gyur bas bdag gis ci nas kyaṅ rgyal po zas gtsaṅ gis lus ma btud
bźin du de bźin gśegs pa’i źabs gñis la phyag ’tshal bar ’gyur ba de lta bu’i rdzu ’phrul
mṅon par ’du bya’o (5) sñam du dgoṅs śiṅ rig nas ta la bdun srid tsam gyi steṅ gi nam mkha’
la gźes śiṅ | ta la drug daṅ | lṅa daṅ | bźi daṅ | gsum daṅ | gñis daṅ | gcig srid tsam
na bźugs so || de nas skyes bu bdun srid tsam na gźes śiṅ skyes bu drug daṅ | lṅa (6) daṅ
| bźi daṅ | gsum daṅ | gñis daṅ | gcig srid tsam na gźes so || de nas rgyal po zas gtsaṅ
gis ma btud bźin du de bźin gśegs pa’i źabs gñis la mgo bos phyag ’tshal nas śākya rnams la
go bar bya ba’i phyir de’i tshe tshigs su bcad pa smras pa | (7) gaṅ tshe khyod bltams dog
sa rab g-yos daṅ ||’dzam bu’i grib mas khyod sku ma btaṅ daṅ ||’di daṅ lan gsum kun gzigs
mkhyen ldan pa ||saṅs rgyas khyod kyi źabs la bdag phyag ’tshal || de nas bcom ldan ’das
kyis rdzu ’phrul mṅon par ’du mdzad (74b1) pa de slar bsdu ba mdzad nas n+ya gro d+ha’i
kun dga’ ra bar gśegs te | dge sloṅ gi dge ’dun gyi goṅ du gdan bśams pa ñid la bźugs so ||
de nas rgyal po zas gtsaṅ daṅ | bre bo zas daṅ | zas dkar daṅ | bdud rtsi zas daṅ | śākya
’bum phrag du ma dag (2) gis bcom ldan ’das kyi źabs gñis la mgo bos phyag ’tshal te mtha’
gcig tu ’khod do || śākya kha cig ni bcom ldan ’das ga la ba de logs su thal mo sbyar te
mtha’ gcig tu ’khod do || śākya kha cig ni thag riṅ po kho na nas bcom ldan ’das mthoṅ nas
caṅ mi (3) smra bar mtha’ gcig tu ’khod do || de nas rgyal po zas gtsaṅ gis bcom ldan ’das
la tshigs su bcad pa’i skad kyis źu ba źus pa |

dpa’ bo bcibs pa glaṅ po daṅ || chibs daṅ śiṅ rtas khab gśegs na ||tsher bcas dog sa’i gźi dag
la || ji ltar (4) źabs kyis gśegs pa mdzad ||

bcom ldan ’das kyis bka’ stsal pa ||bdag ni rdzu ’phrul rkaṅ pa daṅ || yaṅ dag stsol ba’i bźon
pa yis ||ñon moṅs tsher mas ma smas par || sa gźi kun tu rnam par rgyu ||

rgyal pos gsol pa ||

dpa’ bo sṅan (5) chad ka śi ka’i || na bza’ gsol bas rnam mdzes na ||ṅur smrig na bza’ rtsub
po dag || ji ltar khyod skus bzod par mdzad ||

bcom ldan ’das kyis bka’ stsal pa ||rgyal po bdag ni khrel ’dzem pa’i || snam sbyar gos gyon
mdzes pa yin ||gaṅ gis (6) thub pa’i gos gyon pa || źi ba’i nags na mdzes par ’gyur ||

rgyal pos gsol pa |

brtan pa sṅan chad gser snod nas ||źal zas ro maṅ ldan gsol nas ||da ltar bsod sñoms ṅan pa
dag ||ji ltar khyod kyi mgur du byon ||

bcom ldan ’das kyis bka’ (7) stsal pa |

chos ldan dga’ ba dag gi zas ||ṅes ’byuṅ ldan źiṅ mñam bźag yin ||zas sred spaṅs kyaṅ ’jig rten
kun ||rjes su gzuṅ phyir bdag spyod byed ||

rgyal pos gsol pa |

blo bzaṅ khyod sṅon yaṅ thog gi ||gźal med khaṅ steṅ dus mthun (75a1) bźugs ||ñag gcig nags
na khyod bźugs na ||ji ltar bsñeṅs daṅ bral bar ’gyur ||

bcom ldan ’das kyis bka’ stsal pa |

gau tam ’jigs kun rtsa daṅ srid ||de dag bag ñal bcas spaṅs pas ||mya ṅan ’jigs bral nags (2)
gnas te ||de na bdag ’jigs ci yaṅ med ||

rgyal pos gsol pa |

thub dbaṅ khyod sṅon rab dgyes pa’i ||khab na rtag tu khrus mchog mdzad ||nags na ñag gcig khyod
bźugs na ||de na ’byor khrus su dag bgyid ||

bcom ldan ’das kyis bka’ stsal (3) pa |

gau tam chos rdziṅ bsod nams ’gram ||rñog med dam pas bsṅags pa ste ||mi lus mi gśer der bkrus
pa ||rig byed yon tan pha rol ’gro ||

rgyal pos gsol pa |

dpa’ bo raṅ gi pho braṅ na ||gser dṅul bum pas khrus mdzad na ||chab (4) tshan rñog daṅ bcas
pa yis ||ji ltar khyod kyi sku khrus mdzad ||

bcom ldan ’das kyis bka’ stsal pa |

gau tam daṅ kluṅ tshul khrims ’gram ||daṅ ba bsil ba mkhas pas bsṅags ||mi lus mi gśer der bkrus
pa ||rig byed yon tan pha rol ’gro ||

rgyal (5) po zas gtsaṅ gis gsol pa |

zil gnon gaṅ nas skye ’gyur źiṅ ||’jigs skrag gaṅ nas ’byuṅ bar ’gyur ||yid ’byuṅ gaṅ nas skye
bar ’gyur ||źus pa de ni bdag la gsuṅs ||

bcom ldan ’das kyis bka’ stsal pa |

zil gnon gaṅ nas skye ’gyur (6) źiṅ ||’jigs skrag gaṅ nas ’byuṅ ’gyur daṅ ||yid ’byuṅ gaṅ nas
skye ’gyur ba ||gson cig bdag gis khyod la bśad ||rga daṅ na daṅ ’chi ’gyur ba ||gal te
de gsum yod min na ||bdag kyaṅ śin tu yid ’oṅ ba’i ||yul rnams la ni dga’ bar (7) ’gyur ||

rgyal pos gsol pa |

śākya ’i rigs rnams dga’ mdzad pa ||dpa’ bo ’jig rten chos brgyad kyis ||khyod la gos pa mi
mṅa’ ba ||legs par ’khruṅs pa legs pa lags ||

de nas rab dga’ daṅ rgyas pas || draṅ sroṅ dge ’dun bskor byas (75b1) ñe ||thub dbaṅ źabs la
mgos gtugs nas || bde gśegs kun nas rtog ciṅ sṅod ||

de nas rgyal po zas gtsaṅ ’di sñam du sems te | bdag gi bus yon tan gyi tshogs ’di lta bu rtogs
pa ni bdag gis rñed pa legs par rñed do sñam mo || de nas bcom (2) ldan ’das kyis skye
bo phal po che’i tshogs de’i bsam pa daṅ | bag la ñal daṅ | khams daṅ | raṅ bźin thugs su
chud nas | ’di ltar rgyal po zas gtsaṅ daṅ | lhas sbyin sdig pa ’dod pa ṅa rgyal las kyaṅ
ṅa rgyal can ma gtogs pa zas dkar la (3) sogs pa śākya bdun khri bdun stoṅ gis bden pa dag
mthoṅ bar gyur pa de ltar chos bstan pa mdzad do || de nas srog chags stoṅ phrag maṅ po
kha cig gis ni rgyun du źugs pa’i ’bras bu mṅon sum du byas | kha cig gis ni lan gcig phyir
’oṅ ba’i ’bras bu | kha (4) cig gis ni phyir mi ’oṅ ba’i ’bras bu | kha cig gis ni rab tu
byuṅ ste ñon moṅs pa thams cad spaṅs pas dgra bcom pa ñid mṅon sum du byas te | ’khor de
las phal cher saṅs rgyas la gźol ba daṅ | chos la ’bab pa daṅ | dge ’dun la bab par rnam
par (5) gźag par mdzad do || rgyal po zas gtsaṅ ni bdag gi bu ’di ltar rdzu ’phrul che ba
| ’di ltar mthu che ba yin no sñam du ha caṅ dga’ bas bden pa ma mthoṅ ṅo || lhas byin ni
sdig pa ’dod pa daṅ | ṅa rgyal las kyaṅ ṅa rgyal gyis bden pa ma mthoṅ ṅo || lhas byin (6)
bden pa ma mthoṅ źiṅ khro bas zil gyis non pas smras pa | gal te bdag gis kyaṅ ’di ltar rjes
su ’jug par byed pa’i sgyu ma śes par gyur na | bdag gis kyaṅ ’jig rten thams cad rjes
su ’jug par bya ba la rag go || śākya gcugs par gyur pa dga’ ba ston pa dag gis (7) de la
smras pa | lhas byin thoṅ śig bcom ldan ’das ni rdzu ’phrul che ba | mthu che ba yin gyis
de skad ma zer cig | de nas de caṅ mi smra bar ’dug go || ñi ma gñis pa la skyed mos tshal
skye yod dus phyogs go skabs yaṅs par gdan thabs zla gam lta bu bśams pa (76a1) byas nas
| der yaṅ bcom ldan ’das kyis skye bo phal po che’i tshogs de’i bsam pa daṅ bag la ñal daṅ
| khams daṅ | raṅ bźin thugs su chud nas ’di ltar rgyal po zas gtsaṅ daṅ | lhas byin sdig
pa ’dod pa ṅa rgyal las kyaṅ ṅa rgyal can ma gtogs (2) pa | bre bo zas la sogs pa śākya
bdun khri drug stoṅ gis bden pa dag mthoṅ bar gyur pa de ltar chos bstan pa mdzad do || de
na srog chags stoṅ phrags maṅ po kha cig gis ni rgyun du źugs pa’i ’bras bu mṅon sum du byas
| kha cig gis ni lan gcig phyir ’oṅ ba’i ’bras bu | (3) kha cig gis ni phyir mi ’oṅ ba’i
’bras bu | kha cig gis ni rab tu byuṅ ste ñon moṅs pa thams cad spaṅs pas dgra bcom pa
ñid mṅon sum du byas te | ’khor de las phal cher saṅs rgyas la gźol ba daṅ | chos la ’bab
pa daṅ | dge ’dun la bab par rnam par gźag (4) par mdzad do || rgyal po zas gtsaṅ ni bdag
gi bu ’di ltar rdzu ’phrul che ba | ’di ltar mthu che ba yin no sñam du ha caṅ dga’ bas bden
pa ma mthoṅ ṅo || lhas byin ni sdig pa ’dod pa daṅ | ṅa rgyal las kyaṅ ṅa rgyal gyis bden
pa ma mthoṅ ṅo || lhas byin bden pa ma (5) mthoṅ źiṅ khro ba’i zil gyis non pas smras pa
| gal te bdag gis kyaṅ ’di ltar rjes su ’jug par byed pa’i sgyu ma śes par gyur na | bdag
gis kyaṅ ’jig rten thams cad rjes su ’jug par bya ba la rag go || śākya gcugs par gyur pa
dga’ ba ston pa dag gis de (6) la smras pa | lhas byin thoṅ śig | bcom ldan ’das ni rdzu
’phrul che ba | mthu che ba yin gyis de skad ma zer cig | de nas de caṅ mi smra bar ’dug
go || ñi ma gsum pa la skyed mos tshal tshaṅs pa’i gnas su sa phyogs go skabs yaṅs par gdan
thabs zla gam lta (7) pu bśams pa byas nas | der yaṅ bcom ldan ’das kyis skye bo phal po
che’i tshogs de’i bsam pa daṅ | bag la ñal daṅ | khams daṅ raṅ bźin thugs su chud nas ’di
ltar rgyal po zas gtsaṅ daṅ | lhas byin sdig pa ’dod pa ṅa rgyal las kyaṅ ṅa rgyal can ma
(76b1) gtogs pa bdud rtsi zas la sogs pa śākya bdun khri lṅa stoṅ gis bden pa dag mthoṅ bar
gyur pa de ltar chos bstan pa mdzad do || de na srog chags stoṅ phrag maṅ po kha cig gis
ni rgyun du źugs pa’i ’bras bu mṅon sum du byas | kha cig gis ni lan gcig phyir ’oṅ ba’i
’bras (2) bu | kha cig gis ni phyir mi ’oṅ ba’i ’bras bu | kha cig gis ni rab tu byuṅ ste
ñon moṅs pa thams cad spaṅs pas dgra bcom pa ñid mgon sum du byas te ’khor de las phal cher
saṅs rgyas la gźol ba daṅ | chos la ’bab pa daṅ | dge ’dun la bab par rnam par (3) gźag
par mdzad do || rgyal po zas gtsaṅ ni bdag gi bu ’di ltar rdzu ’phrul che ba | ’di ltar mthu
che ba yin no sñam du ha caṅ dga’ bas bden pa ma mthoṅ ṅo || lhas byin ni sdig pa ’dod
pa daṅ | ṅa rgyal las kyaṅ ṅa rgyal gyis bden pa ma mthoṅ ṅo || de nas bcom (4) ldan ’das
’di sñam du dgoṅs te | ci’i phyir rgyal po zas gtsaṅ bden pa mthoṅ bar mi byed sñam du dgoṅs
na | rgyu gñis kyis bden pa mi mthoṅ ste | sems ha caṅ mtho ba daṅ | ha caṅ źum pas so
|| de ltar rgyal po zas gtsaṅ gi sems gźon nu don thams cad (5) grub pa sṅon cad lha daṅ
mis mchod par gyur na | da ni mis mchod ciṅ lhas mchod par ma gyur to sñam du ha caṅ źum par
gyur par thugs su chud do || de nas bcom ldan ’das ’di sñam du dgoṅs te | bdag gis rgyal
po zas gtsaṅ gdul ba’i phyir lha’i ’khor ’ba’ źig (6) la chos bstan par bya’o sñam du dgoṅs
śiṅ rig nas ’jig rten pa’i thugs bskyed pa mdzad do || saṅs rgyas bcom ldan ’das rnams
kyi chos ñid ni gal te ’jig rten pa’i thugs bskyed par mdzad na ni tha na srog chags grog
sbur gyis kyaṅ bcom ldan ’das kyi thugs sems (7) kyis śes la | ji ste ’jig rten las ’das
pa’i thugs bskyed par mdzad na ni raṅ saṅs rgyas rnams kyis kyaṅ bcom ldan ’das kyi thugs
sems kyis mi śes na ñan thos la sogs pas lta smos kyaṅ ci dgos | de nas tshaṅs pa daṅ | brgya
byin la sogs pa lha rnams (77a1) ’di sñam du sems te | ci’i slad du bcom ldan ’das kyis
’jig rten pa’i thugs bskyed pa mdzad sñam pa daṅ | bcom ldan ’das rgyal po zas gtsaṅ gdul
ba’i slad du lha’i ’khor ’ba’ źig la chos ston pa bźed par mthoṅ ṅo || de nas ’dod pa na
spyod pa (2) daṅ | gzugs na spyod pa’i lha rnams kyis bcom ldan ’das kyi thugs sems kyis
śes nas | ’di lta ste | dper na skyes bu’i lag pa bskums pa las rkyoṅ bar byed pa’am | brkyaṅ
ba las skum par byed pa de bźin du | ’dod pa na spyod pa daṅ | gzugs na spyod (3) pa’i
lha rnams lha’i ’jig rten nas mi snaṅ bar gyur te skyed mos tshal tshaṅs pa’i gnas su bcom
ldan ’das kyi spyan sṅar lhags so || bcom ldan ’das kyis kyaṅ rdzu ’phrul gyis rin po che
sna bźi las byas pa’i khaṅ bzaṅs sgo bźi pa sprul pa mdzad de | sgo bźi po dag tu (4) ’jig
rten skyoṅ ba bźi po dag sgo sruṅs su rnam par gźag par mdzad do || de nas gzugs na spyod
pa’i lha rnams kyis bcom ldan ’das la lan gsum bskor ba byas te | bcom ldan ’das kyi źabs
gñis la mgo bos phyag ’tshal nas g-yas phyogs su ñe bar brten te (5) ’khod do || ’dod pa
na spyod pa’i lha rnams kyis kyaṅ bcom ldan ’das la lan gsum bskor ba byas te | bcom ldan
’das kyi źabs gñis la mgo bos phyag ’tshal nas g-yon phyogs su ñe bar brten te ’khod do
|| rgyal po zas gtsaṅ gi kun du spyod pa ni ñin mo lan (6) gsum bcom ldan ’das la blta ba
daṅ | bsñen bskur bya ba’i phyir ’gro’o || de nas rgyal po zas gtsaṅ naṅ par sṅar laṅs te
khaṅ bzaṅs kyi śar sgo ga la ba der soṅ ba daṅ | yul ’khor sruṅ gis smras pa | rgyal po chen
po ma ’jug par sdod cig | ci’i (7) phyir bcom ldan ’das lha’i ’khor ’ba’ źig la chos ston
par mdzad pas ’dir mi tsam gyis tshod kyis mi chud do || bźin bzaṅs khyod su źig yin |
rgyal po chen po kho bo ni rgyal po chen po yul ’khor sruṅ yin no || de nas rgyal bo zas gtsaṅ
khaṅ bzaṅs kyi (77b1) lho sgo ga la ba der soṅ ba daṅ | ’phags skyes pos smras pa | rgyal
po chen po ma ’jug par sdod cig | ci’i phyir | bcom ldan ’das lha’i ’khor ’ba’ źig la
chos ston par mdzad pas ’dir mi tsam gyis tshod kyis mi chud do || bźin bzaṅs khyod su źig
yin | rgyal (2) po chen po kho bo ni rgyal po chen po ’phags skyes po yin no || de nas rgyal
po zas gtsaṅ khaṅ bzaṅs kyi nub sgo ga la ba der soṅ ba daṅ | mig mi bzaṅ gis smras pa
| rgyal po chen po ma ’jug par sdod cig | ci’i phyir | bcom ldan ’das lha’i ’khor ’ba’ źig
la chos (3) ston par mdzad pas ’dir mi tsam gyis tshod kyis mi chud do || bźin bzaṅs khyod
su źig yin | rgyal po chen po kho bo ni rgyal po chen po mig mi bzaṅ yin no || de nas
rgyal po zas gtsaṅ khaṅ bzaṅs kyi byaṅ sgo ga la ba der soṅ ba daṅ | rnam thos kyi bus smras
pa | rgyal (4) po chen po ma ’jug par sdod cig | ci’i phyir | bcom ldan ’das lha’i ’khor
’ba’ źig la chos ston par mdzad pas ’dir mi tsam gyis tshod kyis mi chud do || bźin bzaṅs
khyod su źig yin | rgyal po chen po kho bo ni rgyal po chen po rnam thos kyi bu yin no ||
de (5) nas rgyal po zas gtsaṅ kye ma bdag gis bcom ldan ’das lha’i ’khor ’ba’ źig la chos
ston par mdzad pa mthoṅ na ci ma ruṅ sñam du ’dod pa skyes so || bcom ldan ’das kyis rgyal
po zas gtsaṅ gi sems thugs kyis mkhyen nas khaṅ bzaṅs śel gyi raṅ bźin du sprul pa (6)
mdzad pa daṅ | ’di ltar rgyal po zas gtsaṅ gis bcom ldan ’das lha’i ’khor ’ba’ źig la chos
ston pa me loṅ gi gzugs kyi naṅ na ’dug pa ltar mthoṅ ṅo || mthoṅ nas kyaṅ ’di sñam du sems
te | su la yaṅ ’di lta ste | da ltar bdag gi don thams cad (7) grub pa lta bu’i bu med
do sñam mo || de nas rgyal po zas gtsaṅ gi sems kyi rgyud ha caṅ mtho bar gyur to || de nas
bcom ldan ’das kyis rdzu ’phrul mṅon par ’du mdzad pa de slar bsdu ba mdzad nas rgyal po
zas gtsaṅ la chos bstan par brtsam pa mdzad do || de nas (78a1) bcom ldan ’das ’di sñam du
dgoṅs te | ci’i phyir rgyal po zas gtsaṅ bden pa mthoṅ bar mi byed sñam du dgoṅs pa daṅ
| da ltar rgyal po zas gtsaṅ su la yaṅ ’di lta ste | da ltar bdag gi don thams cad grub pa
lta bu’i bu med do sñam du ha caṅ dga’ (2) bas sems kyi rgyud ha caṅ mtho bar gyur par thugs
su chud do || de nas bcom ldan ’das kyis tshe daṅ ldan pa maud gal gyi bu chen po la bka’
stsal pa | maud gal gyi bu khyod kyis rgyal po zas gtsaṅ la soms śig | tshe daṅ ldan pa
maud gal gyi bu chen pos btsun pa bka’ (3) bźin ’tshal źes bcom ldan ’das las mñan nas rgyal
po zas gtsaṅ ga la ba der soṅ ṅo || rgyal po zas gtsaṅ gis tshe daṅ ldan la maud gal
gyi bu chen po thag riṅ po kho na nas mthoṅ ṅo || mthoṅ nas kyaṅ ’di skad ces smras so ||
btsun pa maud gal gyi bu tshur gśegs | (4) btsun pa maud gal gyi bu byon pa legs so || btsun
pa maud gal gyi bu gdan bśams pa ñid la bźugs śig | de nas tshe daṅ ldan pa maud gal gyi
bu chen po bcom ldan ’das kyis skabs dbye ba mdzad pas tiṅ ṅe ‘dzin ’di lta bu la sñoms
par źugs te | ji ltar (5) sems mñam par bźag na raṅ gi stan las mi snaṅ bar gyur ciṅ śar phyogs
kyi steṅ gi nam mkha’ la mṅon par ’phags te | spyod lam bźi po ’di lta ste | ’gro ba
daṅ | ’greṅ ba daṅ | ’dug pa daṅ | ñal bdag byed do || me’i khams la yaṅ sñoms par ’jug ste
| (6) tshe daṅ ldan pa maud gal gyi bu chen po me’i khams la sñoms par źugs pa’i lus las
’od zer sna tshogs ’di lta ste | sṅon po dag daṅ | ser po dag daṅ | dmar po dag daṅ | dkar
po dag daṅ | btsod ka dag daṅ | śel daṅ | dṅul gyi kha dog lta bu dag byuṅ ṅo || cho ’phrul
(7) zuṅ dag kyaṅ rnam par ston te | lus kyi smad nas me ’bar źiṅ lus kyi stod nas chu
graṅ mo’i rgyun ’bab par byed do || lus kyi stod nas me ’bar źiṅ lus kyi smad nas chu graṅ
mo’i rgyun ’bab par byed do || śar phyogs su ji lta ba bźin du lho daṅ nub daṅ | byaṅ phyogs
su’aṅ (78b1) de bźin te | phyogs bźir rdzu ’phrul gyi cho ’phrul rnam pa bźi bźi bstan
nas rdzu ’phrul mṅon par ’du bya ba da phyir bsdus te stan bśams pa ñid la ’dug go || de
nas rgyal po zas gtsaṅ gis tshe daṅ ldan pa maud gal gyi bu chen po la ’di skad ces smras
so || btsun pa (2) maud gal gyi bu chen po bcom ldan ’das kyi ñan thos ’di ltar rdzu ’phrul
che ba | ’di ltar mthu che ba | gźan dag kyaṅ mchis sam | de nas tshe daṅ ldan pa maud
gal gyi bu chen pos de’i tshe tshigs su bcad pa smras pa |

thub pa’i ñan thos mthu che ba ||gsum rig sems kyi (3) rnam graṅs śes ||zag pa zad par gyur
pa daṅ ||dgra rnams bcom pa maṅ du yod ||

de nas rgyal po zas gtsaṅ ’di sñam du sems te | bcom ldan ’das ñag gcig rdzu ’phrul che ba |
mthu che bar ma zad kyi | ’di ltar ñan thos rnams la yaṅ rdzu ’phrul che ba mthu (4) che
ba dag yod do sñam nas | de na rgyal po zas gtsaṅ gi sems kyi rgyud sñoms par gyur to || de
nas tshe daṅ ldan pa maud gal gyi bu chen pos rgyal po zas gtsaṅ khrid de bcom ldan ’das
ga la ba der soṅ ste phyin nas | bcom ldan ’das kyi źabs gñis la mgo bos phyag (5) ’tshal
te mtha’ gcig tu ’dug go || de nas bcom ldan ’das kyis rgyal po zas gtsaṅ gi sems thugs kyis
mkhyen ciṅ | bsam pa daṅ | bag la ñal daṅ | khams daṅ | raṅ bźin thugs su chud nas | ’di
ltar rgyal po zas gtsaṅ gis stan de ñid la ’dug (6) bźin du ’jig tshogs la lta ba’i ri’i
rtse mo ñi śu mtho ba ye śes kyi rdo rjes bcom ste rgyun du źugs pa’i ’bras bu mṅon sum
du byas pa de ltar chos bstan pa mdzad do || des bden pa mthoṅ nas gsol pa | btsun pa bdag
gis dge ba’i bśes gñen bcom ldan ’das la (7) brten nas | bcom ldan ’das kyis bdag la gaṅ
mdzad pa ’di lta bu ni bdag la phas kyaṅ ma bgyis | mas kyaṅ ma bgyis | rgyal pos kyaṅ ma
bgyis | lha rnams kyis kyaṅ ma bgyis | sṅon gyi pha mes dag gis kyaṅ ma bgyis | dge sbyoṅ
daṅ | bram ze dag (79a1) gis kyaṅ ma bgyis | byams pa daṅ | mdza’ bśes daṅ | rtsa lag gi tshogs
kyis kyaṅ ma bgyis te | khrag daṅ mchi ma’i rgya mtsho ni bskams | rus pa’i ri dag las
ni bsgral | ṅan soṅ gi sgo dag ni bkum | mtho ris daṅ thar pa’i sgo dag (2) ni phye | sems
can dmyal ba daṅ | dud ’gro daṅ | yi dgas dag nas ni rkaṅ pa phyuṅ | lha daṅ mi rnams
kyi naṅ du ni bźag | ’khor ba ni mthar bgyis | thog ma ma mchis pa’i dus nas bsags pa’i ’jig
tshogs la lta ba’i ri’i rtse mo ñi śu mtho ba ye śes (3) kyi rdo rjes bcom ste rgyun du
źugs pa’i ’bras bu ni thob ste | btsun pa bdag ni mṅon par źugs pa lags so || btsun pa bdag
ni mṅon par źugs pa lags te | btsun pa bdag bcom ldan ’das daṅ | chos daṅ dge sloṅ gi dge
’dun la skyabs su mchis | (4) bdag dge bsñen du gzuṅ du gsol | deṅ slan chad nas ji srid
’tsho’i bar du glo ba thag pa nas rab tu daṅ bas skyabs su mchi’o || tshigs su bcad pa yaṅ
gsol pa |

bu pho bzaṅ bos pha la ni || lan du phan gdags gaṅ bgyi ba ||de ni khyod kyis bdag la bgyis
|| (5) sems ni mtho ris gźol bar gyur ||

bu pho bzaṅ pos pha la ni || lan du phan gdags gaṅ bgyi ba ||de ni khyod kyis bdag la bgyis
|| sems ni thar la gźol bar gyur ||

ṅan soṅ dag las legs phyuṅ źiṅ || khyod kyis mtho ris thar pa la ||rab tu ’bad (6) pas bdag
bźag ste || khyod kyis dka’ ba legs par mdzad ||

tshoṅ pas khe spogs rñed pa ltar || mtho ris rñed pa bdag gis rñed ||dge ba’i bśes gñen rnams
la ni || ñe bar rten pa bzaṅ ba lags ||

de nas rgyal po zas gtsaṅ gis bden pa mthoṅ nas (7) zas dkar la smras pa | gźon nu khyod kyis
rgyal srid byed du chug śig | ṅa ni rgyal po’i draṅ sroṅ gis tshaṅs par spyad pa spyod do
|| lha ci’i slad du rgyal srid bgyid du mi stsol | ṅas bden pa dag mthoṅ ṅo || lhas nam
gzigs | deṅ ñid do || lhas deṅ ñid gzigs (79b1) kyi bdag gis gaṅ gi gdugs la bcom ldan ’das
’dir gśegs pa de ñid kyi gdugs la bden pa dag mthoṅ lags so || de nas rgyal po zas gtsaṅ
gis bre bo zas daṅ bdud rtsi zas la smras pa | gźon nu gñis khyed kyis rgyal srid byed du
chug śig | ṅa ni (2) rgyal po’i draṅ sroṅ gis tshaṅs par spyad pa spyod do || ci’i slad du
rgyal srid bgyid du mi stsol | ṅas bden pa mthoṅ ṅo || lhas nam gzigs | deṅ ñid do || lhas
deṅ ñid gzigs kyi bdag cag gis ches sṅar mthoṅ lags so || rgyal pos smras pa | gźon nu
(3) rnams kyi bu thu bo gaṅ yin | gźon nu bzaṅ ldan lags so || rgyal po zas gtsaṅ gis gźon
nu bzaṅ ldan śākya ’i rgyal por dbaṅ bskur ro || de’i tshe na bcom ldan ’das ñan thos kyi
dge ’dun daṅ bcas pa | ñin gcig mi chad par rgyal po’i pho braṅ du gdugs (4) tshod gsol ba
daṅ | rgyal po zas gtsaṅ gis ral pa can las rab tu byuṅ ba dka’ thub kyis lus mi sdug par
snaṅ ba dag mthoṅ ṅo || mthoṅ nas kyaṅ de ’di sñam du sems te | bdag ñid chen po ’di dag
sems ni bzaṅ ba yin na lus mi bzaṅ ste | dka’ thub (5) drag po dag gis lus mi sdug par snaṅ
ba dag yin no || bcom ldan ’das kyi ’khor ni bcom ldan ’das ñid ci ’dra bar ’khor yaṅ de
’dra ba ñid du gyur na de lta na bcom ldan ’das mdzes par ’gyur ro sñam mo || de nas rgyal
po zas gtsaṅ gis śākya rnams bsdus te (6) smras pa | śes ldan dag gal te gźon nu don thams
cad grub pa rab tu ma byuṅ bar gyur na cir ’gyur | lha ’khor los sgyur ba’i rgyal por
’gyur ro || khyed kyi bu dag cir ’gyur | lha źabs ’briṅ bar ’gyur ro || ’o na da gźon nu don
thams cad grub pas bdud rtsi thugs (7) su chud de | bdud rtsis ’gro ba tshim par mdzad
na khyed kyi bu dag ci’i phyir źabs ’briṅ mi byed | lha ci lags de dag rab tu dbyuṅ ṅam |
rab tu phyuṅ śig | lha śākya ’i rigs rgyun chad par ’gyur ro || rgyal pos smras pa | khyim
re re nas re re rab tu phyuṅ śig | lhas bka’ (80a1) stsal pa bźin ’tshal lo || rgyal po zas
gtsaṅ gis śākya gźon nu rnams kyis khyim re re nas re re rab tu dbyuṅ bar bya’o źes dril
bsgrags pa byas so || gaṅ gi tshe rgyal po zas gtsaṅ gis dril bsgrags pa de’i tshe na bzaṅ
ldan daṅ ma ’gags (2) pa daṅ | nam gru la sogs pa śākya ’i gźon nu lṅa brgya rab tu byuṅ
ṅo || gaṅ gi tshe bcom ldan ’das kyis śākya gźon nu lṅa brgya rab tu phyuṅ ba de’i tshe
na bcom ldan ’das kyis ’di lta ste | rigs mthon po las rab tu byuṅ ba ni rñed pa’i phyir daṅ
ñe ba yin no || źes (3) gsuṅs pas de dag las rñed pa daṅ bkur sti chen po byuṅ bar gyur
to || bcom ldan ’das kyis dgoṅs pa | rigs kyi bu ’di dag gźan gyi phyir kho nar rab tu byuṅ
ba yin na | gźan kho na la chags so sñam du dgoṅs nas | de nas bcom ldan ’das de dag las
(4) rñed pa daṅ bkur sti byuṅ ba gcad par bźed nas ser skya’i gnas su ci dgyes bar bźugs
nas mñan yod ga la ba der gśegs te | mthar gyis rgyu źiṅ gśegs pa na mñan yod du byon nas
| mñan yod na rgyal byed kyi tshal mgon med zas sbyin gyi kun dga’ ra (5) ba na bźugs so
|| || ’dul ba rnam par ’byed pa | bam po ñi śu brgyad pa | de nas tshe daṅ ldan pa ’char ka
sṅa dro śam thabs bgos | lhuṅ bzed daṅ chos gos thogs te mñan yod du bsod sñoms la źugs
nas | mthar gyis mñan yod na (6) bsod sñoms la rgyu ba na | khyim bdag gi chuṅ ma sbed ma’i
khyim ga la ba der soṅ ṅo || khyim bdag gi chuṅ ma sbed mas tshe daṅ ldan pa ’char ka thag
riṅ po kho na nas mthoṅ ṅo || mthoṅ nas kyaṅ braṅ brduṅs te smras pa | ’char ka ci’i slad
du khyod kyis bdag spaṅs (7) ta rab tu byuṅ | ’char kas smras pa | byaṅ chub sems dpas
btsun mo grags ’dzin ma daṅ | sa ’tsho ma daṅ | ri dgas skyes la sogs pa bud med drug khri
spaṅs te rab tu byuṅ ba ni śin tu dka’ ba yin gyi rdul gyi rdzab ’dra ba khyod la mi bra
ba ci yod | ’char ka bdag (80b1) kyaṅ rab tu ’byuṅ ṅo || de ltar gyis śig | khyim gyi bya
ba legs par bsdu bar bgyi’o || ’char ka de der dus daṅ mthun pa’i dus su ’oṅ źiṅ smras pa
| sbed ma rab tu mi ’byuṅ ṅam | sbed mas smras pa | da duṅ khyim gyi bya ba legs par ma bsdus
so || sbed ma dus (2) de tsam gyis ko sa lar byuṅ ba’i khyim gyi bya ba yaṅ legs par bsdus
par ’gyur ro || ’char ka deṅ legs par bsdus te saṅ rab tu ’byuṅ ṅo || ’char ka ’di sñam
du sṅon yaṅ bdag lhuṅ bzed nag po can rnams kyis zil gyis mnan par gyur pas gal te bdag
(3) gis dge sloṅ ma rab tu phyuṅ bar gyur na drug sde dag gis dge sloṅ ma rab tu phyuṅ ṅo
źes rgya cher zil gyis gnon par ’gyur ro sñam du ’gyod pa skyes nas | de lhuṅ bzed daṅ chos
gos thogs te rgyal po’i khab ga la ba der rgyu źiṅ soṅ nas mthar gyis rgyu źiṅ ’gro ba
na rgyal po’i khab (4) tu phyin nas de rgyal po’i khab tu dbyar gnas par khas blaṅs te ’dug
go || sbed ma yaṅ phyi de ñin par khyim gyi bya ba legs par bsdus te rgyal byed kyi tshal
du ’oṅs nas de dge sloṅ rnams kyi gan du soṅ ste dris pa | ’phags pa dag de gar mchis |
de su yin | ’phags (5) pa ’char ka’o || de rgyal po’i khab tu soṅ ṅo || sbed mas ṅu bar brtsams
pa daṅ | dge sloṅ rnams kyis smras pa | sbed ma ci’i phyir du | ’phags pa ’char ka’i
mchid nas khyim gyi bya ba legs par bsdus la mchi śig daṅ | bdag gis rab tu dbyuṅ ṅo źes
(6) mchi nas bdag gis khyim gyi bya ba legs par bsdus te mchis na de rgyal po’i khab tu mchis
pas da ni bdag khyim na gnas pa yaṅ ma lags la | rab tu byuṅ ba yaṅ ma lags so || dge
sloṅ rnams kyis de la smras pa | sbed ma ’char ka spu gri’i phyir rgyal po’i khab (7) tu soṅ
bas spu gri sar pas khyod kyi skra ’dreg par ’gyur ro || dge sloṅ ma gso sbyoṅ ’bul ba
dag rgyal byed kyi tshal du lhags nas de dag gis sbed ma du ba mthoṅ nas smras pa | sbed ma
ci’i phyir ṅu | ’phags pa ’char ka’i mchid nas khyim gyi bya ba legs par (81a1) bsdus la
mchi śig daṅ | bdag gis rab tu dbyuṅ ṅo źes mchi nas bdag gis khyim gyi bya ba legs par bsdus
te mchis na | de rgyal po’i khab tu mchis pas da ni bdag khyim na gnas pa yaṅ ma lags
la rab tu byuṅ ba yaṅ ma lags so || g-yeṅs (2) ma dge sloṅ dag su źig dge sloṅ ma rab tu
’byin par byed | ’di ltar dge sloṅ ma rnams kyis dge sloṅ ma rab tu ’byin par byed kyis tshur
śog | ’phags ma skye dgu’i bdag mo chen mo gau ta mīsa khyod rab tu ’byin par ’gyur ro
|| de dag gis de skye dgu’i bdag mo chen (3) mo gau ta mī’i gan du khrid nas smras pa | ’phags
ma khyim bdag gi mchis ’braṅ sbed ma ’di rab tu ’byuṅ bar ’tshal lo || skye dgu’i bdag
mo chen mo gau ta mīsa de rab tu phyuṅ rdzogs par bsñen par byas so || ’char ka ’di sñam
du bdag gis lhuṅ bzed nag po can rnams (4) rjes su sruṅ bas khyim bdag gi chuṅ ma sbed ma
rab tu ma phyuṅ bas rgya caṅ daṅ | lcag pod daṅ | śur bu daṅ | śur bu phre’u dag gi bar
chad kyaṅ byas la | de yaṅ lhuṅ bzed nag po can ’ga’ źig gis rab tu phyuṅ par gyur na de daṅ
phrad du yaṅ mi ster ro sñam du ’gyod pa skyes (5) nas de mi dga’ bźin du dbyar gnas par
khas blaṅs so || mñan yod na rgan źugs śig mi dga’ bźin du dbyar gnas par khas blaṅs pa
des lhuṅ bzed daṅ chos gos mchan khuṅ du bcug ste dgag dbye byas pa na dgag dbye legs par
byas so || dgag dbye śin (6) tu byas so źes de rgyal po’i khab ga la ba der soṅ ste | mthar
gyis rgyu źiṅ ’gro ba na rgyal po’i khab tu phyin pa daṅ | tshe daṅ ldan pa ’char ka gtsug
lag khaṅ gi sgo na lam la rnam par lta źiṅ ’dug pa des thag riṅ po kho na nas rgan źugs
mgo sba ba’i me tog ltar skya ba | (7) smin ma ’phyaṅ ba źig ’oṅ ba de mthoṅ nas ’char kas
bsams pa | dge sloṅ ’oṅ ba ’di gnas brtan gaṅ yin pa su’o sñam nas | des smras pa | gnas
brtan byon pa legs so || byon pa legs so phyag ’tshal lo || des smras pa | slob dpon phyag
’tshal lo || (81b1) ’char kas ’di ni rgan źugs śig ste | slob dpon yaṅ mi śes | mkhan po
yaṅ mi śes pa źig go sñam du śis nas ’char kas de gtsug lag khaṅ du ’jug tu bcug ste smras
pa | rgan źugs khyod ga las ’oṅs | des smras pa | mñan yod nas so || ’char (2) kas bsams
pa | gal te daṅ po kho nar sbed ma’i gtam dris na ’phya bar ’gyur bas ’di ltar sṅa phyir
byas te dri bar bya’o sñam nas smras pa | tshe daṅ ldan pa ji lta bcom ldan ’das gnod pa chuṅ
ba daṅ | ñam ṅa ba chuṅ ba daṅ | bde ba daṅ | sñun mi mṅa’ ba daṅ | (3) stobs daṅ ldan
par mñan yod du dbyar gnas par źal gyis bźes sam | btsun pa ’char ka de bźin te | bcom ldan
’das gnod pa chuṅ ba daṅ | ñam ṅa ba chuṅ ba daṅ | bde ba daṅ | sñun mi mṅa’ ba daṅ | stobs
daṅ ldan par mñan yod du dbyar gnas (4) par źal gyis bźes so || tshe daṅ ldan pa ji lta
dge sloṅ gi dge ’dun daṅ | dge sloṅ ma’i dge ’dun daṅ | dge bsñen gyi ’khor daṅ | dge bsñen
ma’i ’khor gnod pa chuṅ ba daṅ | ñam ṅa ba chuṅ ba daṅ | bde ba daṅ | nad med pa daṅ
| stobs daṅ ldan par (5) mñan yod na gnas sam | ston pa la lta bar ’dod dam | dam pa’i chos
ñan par ’dod dam | btsun pa ’char ka de bźin te | dge sloṅ gi dge ’dun daṅ | dge sloṅ ma’i
dge ’dun daṅ | dge bsñen gyi ’khor daṅ | dge bsñen ma’i ’khor gnod pa chuṅ ba daṅ | (6)
ñam ṅa ba chuṅ ba daṅ | bed pa daṅ | nad med pa daṅ | stobs daṅ ldan par mñan yod na gnas
śiṅ | ston pa la blta bar ’dod pa daṅ | dam pa’i chos ñan par ’dod do || tshe daṅ ldan pa
ji lta gnas brtan kun śes kau ṇ+ḍi n+ya daṅ | gnas brtan ’od sruṅ chen (7) po daṅ | gnas
brtan śā ri’i bu daṅ | gnas brtan maud gal gyi bu chen po daṅ | gźan yaṅ dge sloṅ gnas brtan
gnas brtan dag gnod pa chuṅ ba daṅ | ñam ṅa ba chuṅ ba daṅ | bde ba daṅ | nad med pa daṅ
| stobs daṅ ldan par mñan yod na gnas (82a1) sam | btsun pa ’char ka de bźin te | gnod pa
chuṅ ba daṅ | ñam ṅa ba chuṅ ba daṅ | bde ba daṅ | nad med pa daṅ | stobs daṅ ldan par mñan
yod na gnas so || tshe daṅ ldan pa ji lta ko sa lar byuṅ ba’i rgyal po gsal rgyal daṅ
| bla mkhyen draṅ (2) sroṅ byin daṅ | rñiṅ pa daṅ | khyim bdag gi chuṅ ma ri dgas ’dzin gyi
mas ga daṅ | legs skyes dag śes sam | btsun pa ’char ka de bźin te śes so || tshe daṅ ldan
pa ’o na khyod kyis khyim bdag gi chuṅ ma sbed ma śes sam | btsun pa ’char ka śes te de
ni (3) btsun pa ’char ka’i sṅon gyi chuṅ ma yin no || rgan źugs gtam śes so || de da duṅ
yaṅ khyod kyi khyim bdag gi chuṅ ma yin sñam mam | de ni rab tu byuṅ ṅo || sus rab tu phyuṅ
| skye dgu’i bdag mo chen mo gau ta mīsa so || ’char kas bsams pa | da duṅ (4) spyod yul
lhag ma daṅ bcas pa yin no sñam nas smras pa | rgan źugs tshur śog | rkaṅ pa dag khrus śig
ces des de la rkaṅ pa bsku ba daṅ | lag pa bsku ba maṅ po byin nas des de’i lhuṅ bzed daṅ
chos gos ya gad btsugs te zuṅ mthon po la bźag nas smras pa | (5) rgan źugs gtsug lag khaṅ
’di ni zas daṅ bcas pa | rñed pa daṅ bcas pa yin gyis gtsug lag khaṅ ’dir mṅon par dga’
bar gyis śig | des smras pa | btsun pa ’char ka bdag ni mchod rten la phyag ’tshal du ’oṅs
te ’gro ba yin pas bdag gnas ’di mi (6) ’dod do || ’char kas de’i mdun du sgo lcags daṅ
lde mig kyog po dag bźag ste ’di skad ces tshe daṅ ldan pa bcom ldan ’das kyis dge sloṅ gis
gtsug lag khaṅ gnas pa daṅ bcas par bya’i mi gnas par mi bya’o źes bka’ stsal to źes smras
nas mig lam du mi snaṅ (7) bar soṅ ste | de mthar gyis rgyu źiṅ ’gro ba na mñan yod du
phyin nas ’char kas raṅ gi gtsug lag khaṅ chag chag btab | legs par byugs | lci bsar pa’i
byug pas byugs te sgo bcad nas khri’i steṅ na phyi gan du ñal źiṅ skad kyi gdaṅs kyis kha
ton byed ciṅ ’dug go | (82b1) dge sloṅ ma ’dun pa ’bul bdag ltags nas de dag gis de’i skad
kyi gdaṅs thos nas de dag gis de la phyag ’tshal te smras pa | ’phags pa ’char ka khyod gar
bźud bźud | ’char kas smras pa | rgyal po’i khab tu’o || de dag dbyar khaṅ du doṅ nas sbed
ma la smras pa | sbed (2) ma dga’ ba skyed cig | khyod kyi slob dpon ’oṅs so || kho mo’i
slob dpon gaṅ | ’char ka’o || de ji ltar kho mo’i slob dpon | ci kho mos de’i gan nas bklags
sam | g-yeṅs ma khyod kyis mi śes kyis dge sloṅ ma rnams ni dge sloṅ la rag maṅ du las
kyis khyod soṅ (3) la ltos śig | sbed mas nas kyi ṅar phyed pa brus kyi chal daṅ | ’bru
mar thogs te ’char ka’i gtsug lag khaṅ du soṅ nas sbed mas ’char ka’i gtsug lag khaṅ gi sgo
brduṅs pa daṅ | ’char kas smras pa | de su yin | sbed mas smras pa | bdag sbed ma’o ||
khyim (4) bdag gi chuṅ ma sbed ma ’oṅs pa legs so || bdag da duṅ yaṅ khyod kyi khyim bdag
gi chuṅ ma lags sam | ’o na ci yin | bdag rab tu byuṅ ṅo || khyod sus rab tu phyuṅ | ’phags
ma skye dgu’i bdag mo chen mo gau ta mīsa so || kho bo re źig bya ba de lta bu źig byuṅ
nas (5) de’i phyir kho bo rgyal po’i khab tu soṅ na khyod la brtad pa ci byuṅ na de’i phyir
khyod rab tu byuṅ | khyod kyi źal nas khyim gyi bya ba legs par bsdus la śog śig daṅ | kho
bos khyod rab tu dbyuṅ ṅo źes gsuṅs nas | bdag gis khyim gyi bya ba legs par bsdus te mchis
na (6) khyod rgyal po’i khab tu bźud de | gal te bdag ’phags mas rab tu ma phyuṅ du lags
na bdag khyim na gnas pa yaṅ ma lags la rab tu byuṅ ba yaṅ ma lags par ’gyur ro || ’char
kas smras pa | sbed mas ci kho bo bdag ñid kyi lag ṅar la sos ’debs par (7) byed dam |
skye dgu’i bdag mo chen mo gau ta mīsa rab tu phyuṅ yaṅ ruṅ | kho bos rab tu phyuṅ yaṅ ruṅ
ste legs kyis naṅ du źugs śig daṅ chos bstan par bya’o || sbed mas ’char ka’i rkaṅ pa gñis
la phyag ’tshal te chos mñan pa’i phyir mdun du ’dug go || des de (83a1) la chos bstan par
brtsams te | des de la ji tsam pa de tsam du chos bstan nas sṅon gyi bgad pa daṅ | dga’
bar byas pa daṅ | rtses pa daṅ | dga’ mgur spyad pa dran par bya bar brtsams te | sbed ma
bdag cag gñis kyis skyed mos tshal daṅ | (2) bdun sa daṅ | lha’i gnas ga ge mo źig tu zas
’di daṅ ’di lta bu zos pa daṅ | bca’ ba ’di daṅ ’di lta bu ’chos pa daṅ | btuṅ ba ’di daṅ
’di lta bu ’thuṅs pa gaṅ yin pa de dran nam źes smras pa daṅ ’char ka kun du chags par gyur
to || ji lta ji ltar (3) chags par gyur pa de lta de ltar dral to || bud med kyi yul mkhas
pa’i raṅ bźin can la la la ma ’dres pa’i chos lṅa yod de | lṅa gaṅ źe na | skyes pa chags
par gyur pa śes śiṅ chags pa daṅ bral ba śes pa daṅ | dus śes śiṅ zla mtshan śes pa daṅ
| (4) mṅal na gnas pa źugs pa śes pa daṅ | gaṅ las mṅal na gnas pa źugs pa de śes pa daṅ
| khye’u śes śiṅ bu mo śes pa ste | gal te khye’u yin na dku g-yas par brten ciṅ ’dug la
| gal te bu mo yin na dku g-yon par brten ciṅ ’dug pa’o || sbed (5) ma des ’char ka da chags
so sñam du śes nas sbed mas smras pa | slad rol du mchis te slar mchi’o || ’char kas bsams
pa | ’di bśad pa byed ’dod dam | gci ba byed ’dod gor ma chag sñam nas des smras pa |
soṅ śig | sbed ma phyir byuṅ nas śiṅ (6) dbuṅ bcad brdzes te rgyug par brtsams pa daṅ | ’char
ka de sgra la mkhas pa yin pas des de’i sgra thos nas des de’i phyi bźin du byuṅ ste |
dge sbyoṅ ma mgo reg mo gar ’bros źes de de’i phyi bźin rgyug par brtsams pa daṅ | de la
brla’i reg pas khu ba byuṅ nas de kun (7) nas dkris pa daṅ bral te glaṅ po che chags pa daṅ
bral ba bźin du gźi de dag ñid na ’dug go || sbed mas de kun nas dkris pa daṅ bral źiṅ phyir
log pa mthoṅ nas ’di kun nas dkris pa daṅ bral lo sñam du rig nas druṅ du soṅ ste tshe
daṅ ldan pa ’char ka la ’di skad ces (83b1) smras so || ’phags pa gal te bdag gis daṅ du
blaṅs par gyur na bdag kyaṅ dge sloṅ mar mi ruṅ ba ñid du ’gyur la | khyod kyaṅ dge sloṅ
du mi ruṅ ba ñid du ’gyur ro || sriṅ mo bcom ldan ’das kyis kyaṅ bdag ñid sruṅ na gźan sruṅ
bar byed la | gźan sruṅ na (2) bdag ñid sruṅ bar byed do źes legs par gsuṅs so || ji ltar
bdag ñid sruṅ na gźan sruṅ bar byed ce na | sten par byed pa daṅ | goms par byed pa daṅ
| lan maṅ du byed pa daṅ | rjes su sruṅ bar byed pa daṅ | reg par byed pa daṅ | mṅon sum du
byed (3) pa ste | de ltar bdag ñid sruṅ na gźan sruṅ bar byed do || ji ltar gźan sruṅ na
bdag ñid sruṅ bar byed ce na | tho mi ’tshams pa daṅ | mi gśe ba daṅ | mi ’tshe ba daṅ |
rjes su brtse ba daṅ | rjes su sñiṅ brtse ba daṅ | byams pa’i sems kyis te | de ltar (4) gźan
sruṅ na bdag ñid sruṅ bar byed do || ’phags pa śam thabs ’di tshur stsol bkru bar bgyi’o
|| ’char kas śam thabs de sbed ma la byin no || sbed mas khu ba de mthoṅ nas ’gyod pa skyes
te | bdag gi lus kyi phyogs btsun pa ’char kas sṅon ma mthoṅ ba’am (5) sṅon ma mnams
pa’am | sṅon ma byugs pa ci źig yod na bdag gis daṅ du ma blaṅs pa ni ma legs pa źig byas
so sñam du ’gyod pa skyes so || sbed ma de ltar rnam par rtog pan de kun du chags śiṅ dral
bar gyur pa’i sems kyis khu ba de raṅ gi mṅal gyi sgor (6) blugs so || sems can rnams kyi
las kyi rnam par smin pa bsam gyis mi khyab pas de la sems can źugs par gyur to || de dge
sloṅ ma rnams kyis mthoṅ nas smras pa | sbed ma kho mo cag go khyod chos bzaṅ po’i chos kyis
’phags pa ’char ka’i gan du (7) ’gro bar sems kyi kho mo cag gis des khyod gnas skabs
’di lta bur byas par mi sems so || sbed mas smras pa | phu nu mo dag dge sloṅ de ni tshul
khrims daṅ ldan pa yin te | gaṅ tshun chad rab tu byuṅ nas des kho mo la sṅan chad lan ’ga’
yaṅ lag gis kyaṅ (84a1) ma byugs so || de dag gis smras pa | ma byugs na yaṅ des khyod gnas
skabs ’di ’dra bar byas na | gal te byugs na des khyod gnas skabs ji lta bur byas par
’gyur źes zer ba’i skabs de dge sloṅ ma rnams kyis dge sloṅ rnams la brjod (2) do || dge sloṅ
rnams kyis bcom ldan ’das la gsol pa daṅ | bcom ldan ’das kyis bka’ stsal pa | dge sloṅ
dag dge sloṅ ma de ni pham par ma gyur gyis ’di ltar phyogs dben par bźag ste bsod sñoms
kyis brel ba med pa gyis śig daṅ | bu gźon nu (3) ’od sruṅ źes bya ba btsa’ bar ’gyur źiṅ
ṅa’i bstan pa la rab tu byuṅ nas ñon moṅs pa thams cad spaṅs pas dgra bcom pa ñid mṅon sum
du byed par ’gyur te ’di lta ste | dge sloṅ gźon nu ’od sruṅ de ni ṅa’i gtam sna tshogs
daṅ | gtam sñan pa daṅ | spobs pa dge (4) ba can rnams kyi mchog tu ’gyur ro || bcom ldan
’das kyis dgoṅs pa | dge sloṅ rnams kyi ñes dmigs byuṅ ba gaṅ yin pa de ni dge sloṅ ma ñe
du ma yin pa la gos rñiṅ pa ’khrur ’jud pa las gyur pa yin no sñam du dgoṅs nas | de nas bcom
ldan ’das (5) kyis byuṅ ba ’di daṅ | gleṅ gźi ’di daṅ | skabs ’di la dge sloṅ gi dge ’dun
bsdu ba mdzad do źes bya ba la sogs pa sṅa ma bźin no || ṅa’i ñan thos rnams kyis ’dul
ba la bslab pa’i gźi ’di ltar gdon par bya ste | yaṅ dge sloṅ gaṅ dge sloṅ ma ñe du ma yin
pa la (6) gos rñiṅ pa ’khrur ’jud dam | ’tshed du ’jud dam | ’chag tu ’jud na spaṅ ba’i
ltuṅ byed do || yaṅ dge sloṅ gaṅ źes bya ba ni ’char ka’am gźan yaṅ de lta bu gaṅ yin pa’o
|| dge sloṅ ma źes bya ba ni chos ’di pa’o || ñe du ma yin pa la źes bya ba ni phyi mo daṅ
| (7) mes po daṅ | phrugs las brten pa’i bdun pa tshun chad ni ñe du yin la de phan cad
ni ñe du ma yin no || gos źes bya ba ni bdun po bal gos daṅ | śa na’i gos daṅ | zar ma’i gos
daṅ | du gu la’i gos daṅ | ras ba la gyi gos daṅ | ko tam pa’i gos daṅ | (84b1) ñi ’og
gi gos dag las gaṅ yaṅ ruṅ ba’o || rñid pa źes bya ba ni dus tshigs gsum po dag las dus tshigs
gaṅ yaṅ ruṅ bar spyad pa gaṅ yin pa’o || ’khrur ’jud dam źes bya ba ni than chur sñug
pa byed du ’jud na’o || ’tshed du ’jud dam źes bya ba ni tha na tshon du (2) sñug pa byed
du ’jud na’o || ’chag tu ’jud dam źes bya ba ni than thal mos rdebs par byed du ’jud na’o
|| spaṅ ba’i ltuṅ byed do źes bya ba ni dṅos pa de spaṅs nas ltuṅ byed kyi ltuṅ ba bśags
par bya ba ste des na spaṅ ba’i ltuṅ byed do źes gsuṅs so || de la ltuṅ bar ji ltar (3) ’gyur
źe na | dge sloṅ gis dge sloṅ ma ñe du ma yin pal ñe du ma yin par ’du śes pas gos rñiṅ
pa ’khrur ’jud na spaṅ ba’i ltuṅ byed du ’gyur ro || ’chod du ’jud na spaṅ ba’i ltuṅ byed
du ’gyur ro || ’chag tu ’jud na spaṅ ba’i ltuṅ byed du ’gyur ro || ’khrur ’jud pa daṅ (4)
’tshed du ’jud dam | ’khrur ’jud pa daṅ ’chag tu ’jud dam | ’tshed du ’jud pa daṅ ’khrur
’jud dam | ’tshed du ’jud pa daṅ ’chag tu ’jud dam | ’chag tu ’jud pa daṅ ’khrur ’jud dam
| ’chag tu ’jud pa daṅ ’tshed du ’jud dam | ’khrur ’jud pa daṅ ’tshed (5) du ’jud pa daṅ
| ’chag tu ’jud na spaṅ ba’i ltuṅ byed du ’gyur ro || dge sloṅ gis dge sloṅ ma ñe du ma yin
pa la yid gñis zabs gos rñiṅ pa ’khrur ’jud na spaṅ ba’i ltuṅ byed du ’gyur ro || ’tshed
du ’jud na spaṅ ba’i ltuṅ byed du ’gyur ro || ’chag tu ’jud na (6) spaṅ ba’i ltuṅ byed du
’gyur ro || ’khrur ’jud pa daṅ ’tshed du ’jud dam | ’khrur ’jud pa daṅ ’chag tu ’jud dam
| ’tshed du ’jud pa daṅ ’khrur ’jud dam | ’tshed du ’jud pa daṅ ’chag tu ’jud dam | ’chag
tu ’jud pa daṅ ’khrur ’jud dam | ’chag tu ’jud pa daṅ (7) ’tshed du ’jud dam | ’khrur ’jud
pa daṅ ’tshed du ’jud pa daṅ | ’chag tu ’jud na spaṅ ba’i ltuṅ byed du ’gyur ro || dge sloṅ
gis dge sloṅ mñe dul ñe dum yin par ’du śes pas gos rñiṅ pa ’khrur ’jud na ñes byas su
’gyur ro || ’tshed du ’jud na ñes byas su (85a1) ’gyur ro || ’chag tu ’jud na yaṅ ñes byas
su ’gyur ro || ’khrur ’jud pa daṅ ’tshed du ’jud dam | ’khrur ’jud pa daṅ ’chag tu ’jud dam
| ’tshed du ’jud pa daṅ ’khrur ’jud dam | ’tshed du ’jud pa daṅ ’chag tu ’jud dam | ’chag
tu ’jud (2) pa daṅ ’khrur ’jud dam | ’chag tu ’jud pa daṅ ’tshed du ’jud dam | ’khrur ’jud
pa daṅ ’tshed du ’jud pa daṅ | ’chag tu ’jud na ñes byas su ’gyur ro || dge sloṅ gis dge
sloṅ ma ñe du la yid gñis za bas gos rñiṅ pa ’khrur ’jud na ñes byas su ’gyur ro || ’tshed
(3) du ’jud na ñes byas su ’gyur ro || ’chag tu ’jud na ñes byas su ’gyur ro || ’khrur
’jud pa daṅ ’tshed du ’jud dam | ’khrur ’jud pa daṅ ’chag tu ’jud dam | ’tshed du ’jud pa
daṅ ’khrur ’jud dam | ’tshed du ’jud pa daṅ ’chag tu ’jud dam | ’chag tu (4) ’jud pa daṅ
’khrur ’jud dam | ’chag tu ’jud pa daṅ ’tshed du ’jud dam | ’khrur ’jud pa daṅ ’tshed du ’jud
pa daṅ | ’chag tu ’jud na ñes byas su ’gyur ro || las daṅ po pa daṅ | smyos pa daṅ | sems
’khrugs pa daṅ | tshor ba dag gis ñen pa la ltuṅ ba (5) med do || saṅs rgyas bcom ldan
’das mñan yod na rgyal byed kyi tshal mgon med zas sbyin gyi kun dga’ ra ba na bźugs so ||
bcom ldan ’das kyis dge sloṅ dag ’di lta ste | rigs mthon po las rab tu byuṅ ba ’di ni rñed
pa rnams kyi phyed daṅ ñe ba yin no || źes (6) bka’ stsal pas de na yaṅ śākya ’i khim
nas rab tu byuṅ ba de dag la rñed pa daṅ bkur sti chen po byuṅ nas de dag śin tu gos kyis
chab la sbyor ba’i rjes su brtson par gnas śiṅ | lhuṅ bzed daṅ | chos gos daṅ | dra ba daṅ
| phor bu daṅ | ska rags lhag pa dag (7) kyaṅ ’chaṅ bar byed pas bcom ldan ’das kyis de dgal
dus daṅ dus su chos bstan kyaṅ de dag gis bden pa dag ma mthoṅ ṅo || de nas bcom ldan
’das ’di sñam du dgoṅs te | ci’i phyir śākya rab tu byuṅ ba dag bden pa dag mthoṅ bar mi byed
sñam du dgoṅs nas de dag (85b1) śin tu gos kyis chab la sbyor ba’i rjes su brtson par
gnas śiṅ de dag lhuṅ bzed daṅ | chos gos daṅ | dra ba daṅ | phor bu daṅ | ska rags lhag pa
dag ’chaṅ ba’i phyir te | gal te ṅas śākya rab tu byuṅ ba rnams la smad na dbral dka’ bar
’gyur ro sñam du dgoṅs (2) nas | saṅs rgyas bcom ldan ’das rnams ni gdul ba la mkhas pa bla
na med pa yin pas de na bcom ldan ’das kyis dge sloṅ rnams la bka’ stsal pa | dge sloṅ
dag da zla ba gsum po ’di la naṅ du yaṅ dag ’jog bźed kyis | ṅa’i spyan sṅar dge sloṅ bsod
(3) sñoms stobs pa gcig daṅ | ’di ñid kyi gso sbyoṅ bcwa lṅa ba’i tshe ma gtogs par dge sloṅ
gaṅ gis kyaṅ ñe bar ’od bar mi bya’o || dge sloṅ gi dge ’dun gyis kyaṅ tshe daṅ ldan pa
dag dbyar gyi naṅ dag tu dge sloṅ bsod sñoms stobs pa gcig daṅ | ’di ñid kyi gso (4) sbyoṅ
bcwa lṅa pa’i tshem gtogs par bdag cag las gaṅ gis kyaṅ bcom ldan ’das la ltar ’gro bar
mi bya ste | dbyar gyi naṅ dag tu dge sloṅ bsod sñoms stobs pa gcig daṅ | ’di ñid kyi gso
sbyoṅ bcwa lṅa pa’i tshe ma gtogs par bdag cag las gaṅ bcom (5) ldan ’das la ltar ’gro ba
de bdag cag gis ltuṅ byed kyi ltuṅ ba byed du gźug go źes khrims su bya ba bcas so || bcom
ldan ’das zla ba gsum naṅ du yaṅ dag ’jog la źugs pa na dge sloṅ bsod sñoms stobs pa gcig
daṅ | de ñid kyi gso sbyoṅ bcwa lṅa pa’i (6) tshe ma gtogs par der dge sloṅ ’ga’ yaṅ mi
’gro’o || de’i tshe na tshe daṅ ldan pa ñe sde zla ba śol ma bor bas dbyar ljoṅs su gnas par
khas blaṅs la | bcom ldan ’das ni zla ba śol bor bas dbyar ljoṅs su gnas par źal gyis bźes
so || de nas tshe daṅ ldan pa (7) ñe sde dbyar gyi zla ba gsum po dag ’das nas chos gos
byas pa daṅ ldan | chos gos zin pa daṅ ldan źiṅ mdzes pa ’khor mdzes pa daṅ ldan pas lhuṅ
bzed daṅ chos gos thogs te mñan yod ga la ba der rgyu źiṅ soṅ nas mthar gyis rgyu źiṅ ’gro
ba na mñan yod du phyin to || (86a1) de nas tshe daṅ ldan pa ñe sde lhuṅ bzed daṅ chos
gos mkhos su phab ste rkaṅ pa gñis bkrus nas bcom ldan ’das kyi gtsug lag khaṅ gal ba der
soṅ ba daṅ | dge sloṅ drug sde dag gis tshe daṅ ldan pa ñe sde thag riṅ po kho na nas mthoṅ
ṅo || mthoṅ nas kyaṅ (2) ’di skad ces tshe daṅ ldan pa dag da ltar kho na na don ñuṅ dus
dge ’dun gyi khrims su bya ba ’dral bar ’gyur ro || źes smras so || gźan dag gis smras pa
| des de ltuṅ byed kyi ltuṅ ba byed du gźug go || gźan dag gis smras pa | da ltar sbyor ba
la ’jug gis gaṅ gi (3) tshe dral bar gyur pa de’i tshe na des de byed du gźug go || de nas
tshe daṅ ldan pa ñe sdes bcom ldan ’das kyi gtsug lag khaṅ du dal bus khad kyis sgo gtan
brduṅs pa daṅ | bcom ldan ’das kyis de la chab sgo dbye ba mdzad do || de nas tshe daṅ ldan
pa ñe sdes bcom ldan ’das kyi (4) źabs gñis la mgo bos phyag ’tshal te mtha’ gcig tu ’dug
go || saṅs rgyas bcom ldan ’das rnams kyi chos ñid ni dge sloṅ glo bur du ’oṅs pa la dge
sloṅ khyod da lta ga las ’oṅs | gaṅ du dbyar gnas par khas blaṅs źes bya ba’i so sor kun
dga’ bar mdzad pa (5) ’dis so sor kun dga’ bar mdzad pa yin pas bcom ldan ’das kyis tshe
daṅ ldan pa ñe sde la ñe sde khyod da ltar ga las ’oṅs | gaṅ du dbyar gnas par khas blaṅs
źes so sor kun dga’ bar mdzad pa daṅ | tshe daṅ ldan pa ñe sdes gsol pa | btsun pa bdag da
ltar (6) ljoṅs nas mchis so || bdag ljoṅs su dbyar gnas par mchid kyis ’tshal to || ñe sde
ljoṅs su dge sloṅ rnams kyis dgag dbye byas sam | btsun pa bgyis so || ñe sde gaṅ gis khyod
mdzes pa ’khor mdzes pa daṅ ldan par gyur pa’i rgyu ni gaṅ yin | rkyen ni (7) gaṅ yin
| btsun pa ’di na gal te bdag gi g-yar sṅar rab tu ’byuṅ ba la ltos pa źig mchis na | bdag
de la ’di skad ces bźin bzaṅs khyod tshur mchi | dgon pa pa ’tshol cig ces mchi źiṅ dgon
pa ba ñid kyi bsṅags pa yaṅ rjod par bgyid | bsod sñoms (86b1) pa daṅ | chos gos gsum pa
daṅ | phyag dar khrod pa daṅ | śiṅ druṅ pa ’tshol cig ces mchi źiṅ śiṅ druṅ pa ñid kyi bsṅags
pa yaṅ brjod par bgyid do || gal te de ltar bgyi’o źes mchi na | de rab tu ’byin par bgyid
do || gal te rdzogs par bsñen par ’tshal ba (2) daṅ | gnas la źugs pa daṅ | bklag pa
la źugs pa daṅ | mchid don la źugs pa daṅ | yid la bgyi ba la źugs bźes mchis na | bdag de
la yaṅ ’di skad ces bźin bzaṅs khyod tshur mchi | dgon pa ’tshol cig ces mchi źiṅ dgon pa
ba ñid kyi (3) bsṅags pa yaṅ rjod par bgyid | bsod sñoms pa daṅ | chos gos gsum pa daṅ |
phyag dar khrod pa daṅ | śiṅ druṅ pa ’tshol cig ces mchi źiṅ śiṅ druṅ pa ñid kyi bsṅags pa
yaṅ rjod par bgyid do || gal te de ltar bgyi’o źes mchi na de la yid la bgyi (4) ba stsol
bar bgyid de | btsun pa gaṅ gis bdag mdzes pa ’khor mdzes pa daṅ ldan par gyur pa’i rgyu
ni de lags | rkyen ni de lags so || ñe sde khyod skye bo maṅ po la phan pa daṅ | skye bo maṅ
po la bde ba daṅ | ’jig rten la sñiṅ brtse ba daṅ | lha daṅ mi rnams (5) kyi don daṅ |
phan pa daṅ | bde ba’i phyir źugs pa legs so legs so || ñe sde gaṅ la la źig sbyaṅs pa’i yon
tan de dag gi bsṅags brjod par mi byed pa de ni | ṅa’i bsṅags brjod par mi byed pa yin
no || gaṅ la la sbyaṅs pa’i yon tan de dag gi bsṅags (6) brjod par byed pa de ni ṅa’i bsṅags
brjod par byed pa yin no || de ci’i phyir źe na | ṅas sbyaṅs pa’i yon tan de dag yun riṅ
po nas bstod pa daṅ | bkur ba daṅ | bsṅags pa daṅ rab tu bsṅags pa’i phyir ro || ñe sde
khyod dge ’dun gyi khrims su bya ba mi sruṅ ṅam | (7) btsun pa bdag gis dge ’dun gyi khrims
ni gaṅ lags | khrims su bgyi ba ni gaṅ la gas ma ’tshal to || ñe sde ’di naṅs dge sloṅ rnams
la ’di skad ces dge sloṅ dag ṅa zla ba gsum po ’di la naṅ du yaṅ dag ’jog bźed kyis |
ṅa’i spyan sṅar dge sloṅ bsod (87a1) sñoms stobs pa gcig daṅ | ’di ñid kyi gso sbyoṅ bcwa
lṅa pa’i tshe ma gtogs par dge sloṅ gaṅ gis kyaṅ ’oṅ bar mi bya’o źes bka’ stsal pa daṅ |
dge sloṅ gi dge ’dun gyis kyaṅ tshe daṅ ldan pa dag dbyar gyi naṅ dag tu dge sloṅ bsod sñoms
(2) stobs pa gcig daṅ | ’di ñid kyi gso sbyor bcwa lṅa pa’i tshe ma gtogs par bdag cag
las gaṅ gis kyaṅ bcom ldan ’das la ltar ’gro bar mi bya ste | dbyar gyi naṅ dag tu dge sloṅ
bsod sñoms stobs pa gcig daṅ | ’di ñid kyi gso sbyoṅ bcwa lṅa pa’i tshe ma gtogs (3) par
bdag cag las gaṅ bcom ldan ’das la ltar ’gro de bdag cag gis ltuṅ byed kyi ltuṅ ba byed
du gźug go źes khrims su bya ba bcas so || btsun pa bdag ni glo bur du mchis pa lags te |
don de ni dge sloṅ gñug mar gnas pa rnams kyis bsruṅ bar bgyi (4) ba lags so || ñe sde dge
sloṅ glo bur du ’oṅs pa daṅ | gñug mar gnas pas kyaṅ dge ’dun gyi khrims su bya ba bsruṅ
bar bya ba kho na yin no || ñe sde ’di ltar ṅas dge sloṅ glo bur du lhags pa rnams kyi kun
du spyod pa’i chos dag bca’ bar bya ste | dge sloṅ (5) glo bur du ’oṅs pas gtsug lag khaṅ
du źugs nas dge sloṅ ṅag la gnas ’di na khrims su bya ba ji lta bu yod ces dri bar bya’o
|| gal te ’dri na de lta na legs | gal te mi ’dri na ’gal tshabs can du ’gyur ro || ñe sde
de lta mod kyi ṅas dge sloṅ dgon pa pa la (6) dgon pa’i yoṅs su spaṅ ba sbyin par bya ste
| dge sloṅ dgon pa ba de bźin gśegs pa la bsñen bkur bya ba’i phyir ltar ’gro ba’i dus ma
yin pa med do || dge sloṅ bsod sñoms pa daṅ | rñed pas chog pa’i bsod sñoms pa daṅ | zas
phyis mi len pa (7) daṅ | stan gcig pa daṅ | chos gos gsum pa daṅ | phyiṅ ba pa daṅ | phyag
dar khrod pa daṅ | śiṅ druṅ ba daṅ | dur khrod pa daṅ | cog pu ba daṅ | bla gab med pa daṅ
| gźi ji bźin pa la gźi ji bźin pa’i yoṅs su spaṅ ba sbyin par bya ste | dge sloṅ (87b1)
gźi ji bźin pa la de bźin gśegs pa la bsñen bkur bya ba’i phyir ’gro ba’i dus ma yin pa
med do || de nas tshe daṅ ldan pa ñe sdes bcom ldan ’das kyis gsuṅs pa la mṅon par bstod pa
daṅ rjes su yi raṅ bar byas te | bcom ldan ’das kyi źabs gñis la (2) mgo bos phyag ’tshal
te bcom ldan ’das kyi spyan sṅa nas soṅ ṅo || de nas drug sde dag tshe daṅ ldan pa ñe sde
ga la ba der soṅ ste phyin nas tshe daṅ ldan pa ñe sde la ’di skad ces smras so || tshe
daṅ ldan pa ñe sde je skabs phye śig | ltuṅ ba sde lṅa po dag la skabs phye’o || khyod la
(3) ltuṅ ba byuṅ ba de chos bźin du slar gyis śig | ltuṅ bam mthoṅ ṅo || khyod kyis dge ’dun
gyi khrims su bya ba ma dral tam | dge ’dun gyi khrims su bya ba ji lta bu yin | drug sde
dag gis skabs de rgyas par brjod pa daṅ | tshe daṅ ldan pa ñe sdes drug sde dag la ’di
(4) skad ces smras so || tshe daṅ ldan pa dag bcom ldan ’das kyis ñe sde de lta mod kyi ṅas
dge sloṅ dgon pa pa la dgon pa ba’i yoṅs su spaṅ ba sbyin par bya ste | dge sloṅ dgon pa
pa la de bźin gśegs pa la bsñen bkur bya ba’i phyir ltar ’gro ba’i dus ma yin pa med do ||
(5) dge sloṅ bsod sñoms pa daṅ | rñed pas chog pa’i bsod sñoms pa daṅ | zas phyis mi len
pa daṅ | stan gcig pa daṅ | chos gos gsum pa daṅ | phyiṅ pa pa daṅ | phyag dar khrod pa daṅ
| śiṅ druṅ ba daṅ | dur khrod pa daṅ | cog bu pa daṅ | bla gab (6) med pa daṅ | gźi ji
bźin pa la gźi ji bźin pa’i yoṅs su spaṅ ba sbyin par bya ste | dge sloṅ gźi ji bźin pa la
de bźin gśegs pa la bsñen bkur bya ba’i phyir ’gro ba’i dus ma yin pa med do źes gsuṅs so
|| de nas śākya rab tu byuṅ ba de dag ’di sñam du (7) sems te | de ltar bcom ldan ’das kyis
’dod pa che ba rnam par smad ciṅ | ’dod pa chuṅ ba la bstod pa ni don gyis na bcom ldan
’das kyis bdag cag smad pa mdzad pa yin gyis bdag cag gis lhuṅ bzed daṅ | chos gos daṅ |
dra ba daṅ | phor bu daṅ | ska (88a1) rags lhag pa dag tshe daṅ ldan pa kun dga’ bo la btaṅ
ste rgyud dag pas bcom ldan ’das ga la ba der ’doṅ ṅo sñam mo || de nas dge sloṅ de dag
lhuṅ bzed daṅ | chos gos daṅ | dra ba daṅ | phor bu daṅ | ska rags lhag pa dag khyer te tshe
daṅ ldan pa kun dga’ (2) bo ga la ba der doṅ nas phyin pa daṅ tshe daṅ ldan pa kun dga’
bo la ’di skad ces smras so || tshe daṅ ldan pa kun dga’ bo thugs brtse ba’i slad du bdag
cag las lhuṅ bzed daṅ | chos gos daṅ | dra ba daṅ | phor bu daṅ | ska rags lhag pa ’di dag
bźes śig | tshe (3) daṅ ldan pa dag de’i phyir bdag gis bcom ldan ’das la źus de’i bar du
sdod cig | de nas tshe daṅ ldan pa kun dga’ bo bcom ldan ’das ga la ba der soṅ ste phyin
nas bcom ldan ’das kyi źabs gñis la mgo bos phyag ’tshal te mtha’ gcig tu ’dug go || mtha’
(4) gcig tu ’dug nas tshe daṅ ldan pa kun dga’ bos skabs de bcom ldan ’das la rgyas par
gsol to || de nas bcom ldan ’das kyis tshe daṅ ldan pa kun dga’ bo la bka’ stsal pa | kun
dga’ bo de’i phyir loṅ la blaṅs nas kyaṅ gtsug lag khaṅ chen po źig tu (5) spuṅs te źog la
dge sloṅ gaṅ des brel ba’i dge sloṅ de la de sbyin par bya’o || tshe daṅ ldan pa kun dga’
bos btsun pa bka’ bźin ’tshal źes bcom ldan ’das las mñan nas śākya rab tu byuṅ ba rnams
las lhuṅ bzed daṅ | chos gos daṅ | dra ba daṅ | phor (6) bu daṅ | ska rags lhag pa dag blaṅs
nas gtsug lag khaṅ chen po źig tu spuṅs te bźag go || de nas śākya rab tu byuṅ ba de dag
lhuṅ bzed daṅ | chos gos daṅ | dra ba daṅ | phor bu daṅ | ska rags lhag pa dag nad ji lta
ba daṅ | ’bras ji lta ba daṅ | (7) zug rdu ji lta ba bźin du spaṅs nas chos gos gsum pa
lhur len ciṅ rgyud dag pa daṅ | yo byad bsñuṅs pa’i tshul dag gis bcom ldan ’das ga la ba
der doṅ ste phyin nas bcom ldan ’das kyi źabs gñis la mgo bos phyag ’tshal te mtha’ gcig tu
’khod do | (88b1) bcom ldan ’das kyis śākya rab tu byuṅ ba de dag gi bsam pa daṅ | bag la
ñal daṅ | khams daṅ | Raṅa bźin thugs su chud nas ’di ltar śākya gźon nu lṅa brgya po de
dag gis stan de ñid la ’dug bźin du ’jig tshogs la lta ba’i ri’i rtse mo ñi śu mtho ba ye
śes kyi (2) rdo rjes bcom ste rgyun du źugs pa’i ’bras bu mṅon sum du byas pa de ltar chos
bstan pa mdzad do || de dag gis bden pa mthoṅ nas gsol pa | btsun pa bdag cag gis dge ba’i
bśes gñen bcom ldan ’das la brten nas bcom ldan ’das kyis bdag cag la gaṅ (3) mdzad pa
’di lta bu ni bdag cag la phas kyaṅ ma bgyis | mas kyaṅ ma bgyis | rgyal pos kyaṅ ma bgyis
| lha rnams kyis kyaṅ ma bgyis | sṅon gyi pha mes dag gis kyaṅ ma bgyis | dge sbyoṅ daṅ |
bram ze dag gis kyaṅ ma bgyis | byams pa daṅ | mdza’ (4) bśes daṅ | rtsa lag gi tshogs kyis
kyaṅ ma bgyis te | khrag daṅ mchi ma’i rgya mtsho ni bskams | rus pa’i ri dag las ni bsgral
| ṅan soṅ gi sgo ni bkum | mtho ris daṅ thar pa’i sgo dag ni phye | sems can dmyal ba
daṅ | dud ’gro daṅ | yi dgas dag nas (5) ni rkaṅ pa phyuṅ | lha daṅ | mi rnams kyi naṅ du
ni bźag | ’khor ba ni mthar bgyis | thog ma ma mchis pa’i dus nas bsags pa ’jig tshogs la
lta ba’i ri’i rtse mo ñi śu mtho ba ye śes kyi rdo rjes bcom ste | rgyun du źugs pa’i ’bras
bu mṅon sum du bgyis so || (6) dge sloṅ rnams the tshom skyes nas the tshom thams cad gcod
pa saṅs rgyas bcom ldan ’das la źus pa | btsun pa ji tsam du bcom ldan ’das kyis śākya
gźon nu lṅa brgya po dag tshe daṅ ldan pa ñe sde la brten te ’dod pa che ba daṅ phral źiṅ
’dod pa chuṅ ba ñid la bkod de (7) śin tu mthar thug pa’i grub pa daṅ bde ba mya ṅan las
’das pa la bźag pa mdzad pa ni ṅo mtshar to || dge sloṅ dag da ltar ṅa ’dod chags daṅ bral
ba | sred pa med pa | len pa med pa | thams cad mkhyen pa mkhyen pa daṅ śes bya thams cad
la mṅa’ brñes (89a1) pas śākya gźon nu lṅa brgya po dag rigs kyi bu ñe sde la brten te ’dod
pa che ba daṅ phral źiṅ ’dod pa chuṅ ba ñid la bkod de śin tu mthar thug pa’i grub pa daṅ
bde ba mya ṅan las ’das pa la gźag pa mdzad pa ṅo mtshar ci che | ’di ltar ’das pa’i dus
na ṅa ’dod (2) chags daṅ bcas pa | źe sdaṅ daṅ bcas pa | gti mug daṅ bcas pa | sred pa daṅ
bcas pa | len pa daṅ bcas pa | skye ba daṅ | rga ba daṅ | na ba daṅ | ’chi ba daṅ | mya
ṅan daṅ | smre sṅags ’don pa daṅ | sdug bsṅal ba daṅ | yid mi bde ba daṅ | (3) ’khrug pa
dag las rnam par ma grol bas kyaṅ śākya gźon nu lṅa brgya po ’di dag rigs kyi bu ñe sde la
brten te ’dod pa che ba daṅ | phral źiṅ ’dod pa chuṅ ba ñid la bkod de mṅon par śes pa lṅa
po dag la gźag bar mdzad pa de ñon cig | dge sloṅ dag sṅon byuṅ ba (4) ’das pa’i dus na
groṅ khyer bā rā ṇa sī na rgyal po tshaṅs byin źes bya bas rgyal srid ’byor pa | rgyas pa
| bde ba lo legs pa | skye bo daṅ | mi maṅ pos gaṅ ba | thab mo daṅ | ’thab pa daṅ | rtsod
pa daṅ | ’gyed pa daṅ | ’khrug loṅ daṅ | naṅ ’khrug (5) daṅ | chom rkun daṅ | mu ge daṅ |
nad rab tu źi ba byed du bcug ste | des bu gcig pa sñiṅ du sdug pa daṅ ’dra bar rgyal srid
skyoṅ du bcug go || rgyal po tshaṅs byin la btsun mo tshaṅs ldan źes bya ba daṅ | rdziṅ
bu tshaṅs ldan źes bya ba yod de | rgyal po tshaṅs (6) byin de la bu med nas des bu ’dod pas
źi ba daṅ | chu lha daṅ | lus ṅan daṅ | brgya byin daṅ | tshaṅs pa daṅ | gźan yaṅ lha’i
bye brag ’di lta ste | kun dga’ ra ba’i lha dag daṅ | tshal gyi lha dag daṅ | bźi mdo’i lha
dag daṅ | sum mdo’i lha dag (7) daṅ | gtor ma len pa’i lha dag daṅ | lhan cig skyes pa
lha dag daṅ | chos mthun pa dag daṅ | rtag tu rjes su ’braṅ ba’i lha dag la yaṅ gsol ba ’debs
so || ’jig rten na gaṅ gsol ba ’debs pa’i rgyu las bu dag daṅ bu mo dag skye’o źes bya
(89b1) ba’i gtam de lta bu yod de | de ni de lta ma yin te | gal te de ltar ’gyur du zin
na | re re la yaṅ ’di lta ste | dper na ’khor los sgyur ba’i rgyal po bźin du bu stoṅ yod
par ’gyur ro || ’di ltar gnas gsum po dag mṅon du gyur pa las ma’i mṅal du mṅal (2) na gnas
pa ’jug par ’gyur te | gsum po de dag gaṅ źe na | pha ma gñis chags par gyur ciṅ phrad pa
daṅ | ma dus la bab ciṅ zla mtshan daṅ ldan pa daṅ | dri za ñe bar gnas śiṅ ’jug ’dod pa
ste | gnas gsum po de dag mṅon du gyur pa las bu daṅ bu mo (3) skye bar ’gyur ro || de de
ltar gsol ba ’debs pa lhur len pa la źugs pa na sems can bla na med pa yaṅ dag par rdzogs
pa’i byaṅ chub tu smon lam btab pa | yi dam brtan pa źig sems can dmyal ba nas śi ’phos nas
btsun mo tshaṅs ldan gyi mṅal du (4) źugs so || bud med kyi yul mkhas pa’i raṅ bźin can
la la la ma ’dres pa’i chos lṅa yod de | lṅa gaṅ źe na | skyes pa chags par gyur pa śes śiṅ
chags pa daṅ bral ba śes pa daṅ | dus śes śiṅ zla mtshan śes pa daṅ | mṅal na gnas bźugs
(5) pa śes pa daṅ | gaṅ las mṅal na gnas pa źugs pa de śes pa daṅ | khye’u śes śiṅ bu mo
śes pa ste | gal te khye’u yin na dku g-yas par rten ciṅ ’dug la | gal te bu mo yin na dku
g-yon par rten ciṅ ’dug pa’o || de yid dga’ źiṅ (6) yid dga’ nas rgyal po tshaṅs byin la
smras pa | lha dgyes pa bskyed du gsol | bdag la sems can źugs par gyur pa ni ’di ltar bdag
gi dku g-yas par rten ciṅ mchis pas ṅes par khye ’ur ’gyur ro || rgyal po tshaṅs byin yaṅ
yid dga’ źiṅ yid dga’ (7) nas ’di skad ces kye ma kho bo yun riṅ po nas mṅon par ’dod pa’i
bu’i ṅo mthoṅ ba daṅ | kho bo daṅ mthun par skye źiṅ mi mthun par mi skye ba daṅ | kho
bo’i bya ba dag byed pa daṅ | gsos pas phyir gso ba daṅ | bgo skal la spyod pa daṅ | kho
bo’i rigs rgyud (90a1) yun riṅ du gnas par ’gyur ba daṅ | bdag cag śi źiṅ dus las ’das pa
dag la ñuṅ du’am maṅ po yaṅ ruṅ ba’i sbyin pa dag sbyin źiṅ bsod nams dag byas nas | ’di de
gñis gaṅ du skyes pa der ’gro źiṅ rjes su ’gro bar gyur cig ces (2) miṅ gis yon bśad pa
byed par gyur cig ces ched du brjod pa ched du brjod par byed do || de la sems can źugs par
rig nas ’di lta ste mṅal na gnas pa yoṅs su smin par bya ba’i phyir steṅ gi khaṅ bzaṅs kyi
gźir gtogs pa na graṅ ba na graṅ ba’i yo byad dag daṅ | (3) dro ba na dro ba’i yo byad
dag daṅ | sman pas bcas pa’i kha zas ha caṅ mi kha ba daṅ | ha caṅ mi skyur ba daṅ | ha caṅ
lan tshwa mi che ba daṅ | ha caṅ mi mṅar ba daṅ | ha caṅ mi tsha ba daṅ | ha caṅ mi bska
ba daṅ | kha ba daṅ | skyur ba daṅ | lan tshwa daṅ | (4) mṅar ba daṅ | tsha ba daṅ | bska
ba rnam par spaṅs pa’i zas dag daṅ | do śal daṅ | se mo do daṅ | rgyan gyis bklubs pa’i lus
lha’i bu mo dga’ ba’i tshal na rnam par spyod pa lta bu daṅ | khri nas khrir daṅ | khri’u
nas khri’ur daṅ | śod kyi sa gźir (5) mi ’bab pa daṅ | des sgra yid du mi ’oṅ ba cuṅ zad
kyaṅ mi thos par gnod pa med pa ñid du rim gro byed du ’dzud do || de nas dus gźan źig na
btsun mo tshaṅs ldan la ’dod pa ’di lta bu ’di skyes te | kye ma lhas groṅ khyer gyi śar
sgor sbyin pa dag byin par (6) gyur ciṅ | bsod nams dag byed par gyur cig | lho sgo daṅ |
nub sgo daṅ | byaṅ sgo daṅ | dbus kyi bźi mdor kyaṅ sbyin pa dag sbyin | bsod nams dag byed
ciṅ btson thams cad thar bar byed par gyur cig sñam mo || de nas rgyal po tshaṅs byin gyis
(7) btsun mo tshaṅs ldan la ’dod pa de lta bu de skyes par thos nas groṅ khyer gyi śar
sgor sbyin pa dag sbyin źiṅ bsod nams dag byed do || de bźin du lho sgo daṅ | nub sgo daṅ
| byaṅ sgo daṅ | dbus kyi bźir mdor yaṅ sbyin pa dag sbyin | bsod nams dag (90b1) byed ciṅ
| btson thams cad thar bar byas so || yaṅ btsun mo tshaṅs ldan la ’dod pa ’di lta bu ’di
skyes te kye ma bdag lha daṅ lhan cig skyed mos tshal daṅ | dka’ thub kyi nags su rtse ba
daṅ | dga’ ba daṅ | dga’ mgur spyod par gyur cig sñam mo || (2) de nas rgyal po tshaṅs byin
gyi btsun mo tshaṅs ldan la ’dod pa rnam pa de lta bu de skyes par thos nas | btsun mo
tshaṅs ldan daṅ ldan cig skyed mos tshal daṅ | dka’ thub kyi nags su źugs te | rtse ba daṅ
| dga’ ba daṅ | dga’ mgur spyod pa dag byas (3) so || yaṅ btsun mo tshaṅs ldan la ’dod pa’i
rnam pa ’di lta bu ’di skyes te | kye ma bdag lha daṅ thabs cig chur ’jug pa’i grur źugs
te | rdziṅ bu tshaṅs ldan du rtse ba daṅ | dga’ ba daṅ | dga’ mgur spyod par gyur cig sñam
mo || de nas rgyal (4) po tshaṅs byin gyis btsun mo tshaṅs ldan la ’dod pa’i rnam pa de
lta bu de byuṅ bar thos nas | btsun mo tshaṅs ldan daṅ lhan cig chur ’jug pa’i gru me tog
ut+pa la daṅ | pad ma daṅ | ku mu ta daṅ | pad ma dkar pos bkaṅ bar źugs te rdziṅ bu tshaṅs
(5) ldan du rtse ba daṅ | dga’ ba daṅ | dga’ mgur spyod pa byas so || de gru de ñid du
bcas pa las khye’u tshe rabs dran pa | gzugs bzaṅ ba | blta na sdug pa | mdzes pa | gsal ba
| gser gyi mdog ’dra ba | mgo gdugs lta bu daṅ ldan pa | (6) lag pa riṅ ba | ’phral ba’i
dbyes che ba | smin ma ’jar ba sna’i gzaṅs mtho ba źig byuṅ ṅo || de’i ñe du dag ’dus śiṅ
lhags nas ñi ma bdun gsum ñi śu gcig tu btsas pa’i batsa sa ston rgya cher byas nas khye’u’i
miṅ cir gdags źes miṅ ’dogs (7) par byed do || de dag ’di sñam du sems te | gaṅ gi phyir
khye’u ’di chu’i naṅ du btsas pa de’i phyir khye’u’i miṅ chu skyes źes bya’o źes ṅe’i miṅ
chu skyes źes bya bar btags so || gźon nu chu skyes ma ma brgyad po paṅ na ’tsho ba’i ma
ma gñis daṅ | nu ma snun (91a1) pa’i ma ma gñis daṅ | dri ma ’phyi ba’i ma ma gñis daṅ |
rtsen grogs kyi ma ma gñis la rjes su gtad do || de ma ma brgyad po dag gis ’o ma daṅ | źo
daṅ źun mar daṅ | mar gyi sñiṅ khu daṅ | gźan yaṅ yo byad kyi bye brag gtso bo gtso bo (2)
dag gis sriṅ bar byed | skyed par byed ciṅ rdziṅ na gnas pa’i pad ma bźin du myur du skyed
par byed do || de nas gźon nu chu skyes ’di sñam du sems te | bdag gaṅ nas śi ’phos te
’dir skyes sñam na | sems can dmyal ba dag nas śi ’phos te ’dir skyes (3) par śes so || las
ci byas na des sems can dmyal ba rnams su skyes sñam na | lo drug bcur rgyal tshab kyi
rgyal srid du bcug pas de dag tu skyes par śes so || da ltar gaṅ du skyes sñam na mi rnams
kyi naṅ du rgyal po’i rigs su skyes par śes nas | de (4) ’di sñam du sems te | bdag yaṅ rgyal
srid byed du bcug na yaṅ sems can dmyal ba rnams su ’gro bar ’gyur na ma legs kyis |
bdag gis sgyu thabs cuṅ źig bya’o sñam nas | des bdag ñid ’phye bo ñid du bstan te ’dug go
|| gaṅ gi ñin mo gźon (5) nu chu skyes btsas pa de ñid kyi ñin mo blon po lṅa brgya dag gi
bu dag kyaṅ btsas te de dag kyaṅ raṅ raṅ gi rigs daṅ mthun pa’i miṅ dag btags par gyur to
|| blon po de dag gis kun du spyod pa ni ñi ma re re źiṅ rgyal po tshaṅs byin daṅ | gźon
nu chu skyes ltar ’oṅ ṅo || (6) de nas dus gźan źig na gźon nu lṅa brgya po de dag mchoṅs
pa daṅ | dkyus mo byed nus par gyur to || de nas rgyal po tshaṅs byin ’di sñam du sems te
| gal te ṅa’i bu gźon nu chu skyes kyaṅ ’phye bor ma gyur du zin na | de yaṅ da tsam mchoṅs
pa daṅ | (7) dkyus mo byed nus par ’gyur gyis | ’di ltar bdag gi de ’phye bo yin yaṅ blas
rgyal srid kyi dbaṅ phyug la gźag par bya’o sñam mo || de nas gźon nu chu skyes kyis de
thos nas ’di sñam du sems te | rgyal po ’di ni gcugs med par gnod pa byed pa yin gyis (91b1)
bdag gis lkugs pa ñid du bstan te ’dug par bya’o sñam nas | des ched du bsams te lkugs
pa ñid du bstan te ’dug go || de nas dus gźan źig na gźon nu lṅa brgya po de dag smra nus
par gyur to || de nas rgyal po tshaṅs byin ’di sñam du sems te | gal (2) te bdag gi gźon
nu chu skyes kyaṅ lkugs par ma gyur du zin na de yaṅ da tsam smra nus par ’gyur ro sñam mo
|| de’i tshe na gźon nu chu skyes kyi miṅ gźon nu chu skyes gźon nu chu skyes źes bya ba
gaṅ yin pa de nub par gyur ciṅ | gźon nu lkugs ’phye gźon nu lkugs ’phye źes (3) bya ba’i
miṅ chags bar gyur to || de nas dus gźan źig na rgyal po tshaṅs byin lag pa la ’gram pa gtad
de sems khoṅ du chud ciṅ ’dug nas | blon po rnams kyis smras pa | lha ci’i slad du phyag
la źal gtad de thugs khoṅ du chud ciṅ bźugs | rgyal pos smras pa | (4) ’di ltar ṅa’i rgyal
srid kyi dbaṅ phyug ’di ’dra ba la bu yaṅ med bu mo yaṅ mid pas ṅa ’das nas gduṅ chad par
yaṅ ’gyur la | bu gcig bdog pa de yaṅ lkugs ’phyer gyur na | ṅa ji ltar sems khoṅ du chud
ciṅ mi ’dug tu ruṅ | blon po rnams kyis sman pa gñer (5) te sman pa la rmas nas smras pa
| lha gźon nu ’di’i dbaṅ po gsal bar gda’ ste | ’di la bro nad kyis rnam pa ni cuṅ zad kyaṅ
ma mchis pas bsdigs par bgyi ba’i rigs so || rgyal po tshaṅs byin gyis gśed ma dag bkug
nas gsaṅ ste bsgo ba | ṅas gźon nu (6) lkugs ’phye ’di skye bo phal po che’i mṅon sum du
yoṅs su gtaṅ bar byas | khyed kyis gsad par mi bya’o || lha bka’ bźin ’tshal | rgyal po tshaṅs
byin gyis ’khor gyi naṅ du soṅ ste gśed ma rnams la bsgo ba | ṅas gźon nu ’di yoṅs su
btaṅ gis khyod (7) kyis ’or cig | lha bka’ bźin ’tshal źes de nas gśed ma’i mi de dag ges
rgyal po tshaṅs byin las mñan nas gźon nu lkugs ’phye śiṅ rtar bcug ste | groṅ khyer bā
rā ṇa sī’i naṅ nas phyir khrid de | de nas gźon nu lkugs ’phyes groṅ khyer bā rā ṇa sī’i (92a1)
’byor pa daṅ rgyas pa mthoṅ nas ’di skad ces smras so || ci bā rā ṇa sī ’di stoṅ ba
yin nam | ’on te gnas pa yin | gśed ma’i mi rnams kyi gźon nu lkugs ’phye rgyal po la phul
nas lha gźon nu lkugs ’phyes tshig ’di lta bu brjod do źes (2) smras so || de nas rgyal po
tshaṅs byin gyis gźon nu lkugs ’phye paṅ du bźag ste ’di skad ces smras so || gźon nu gaṅ
gsad par bya | gaṅ gsod du gźug par bya | gaṅ srog daṅ dbral bar bya | gaṅ la ci źig sbyin
par bya | de skad smras kyaṅ gźon nu lkugs ’phye caṅ mi smra’o || rgyal po tshaṅs (3) byin
gyis yaṅ gśed ma rnams la smras pa | ṅas gźon nu ’di yoṅs su btaṅ gis khyed kyis ’or cig
| gśed ma’i mi rnams kyis lha bka’ bźin ’tshal źes yaṅ gźon nu lkugs ’phye śiṅ rtar bcug
ste | groṅ khyer bā rā ṇa sī’i naṅ nas phyir khrid pa daṅ | gźon (4) nu lkugs ’phyes mi’i
ro mi bźis khyer ba źig mthoṅ nas smras pa | ci ro ’di śi ba ñid kyi ro yin nam | ’on te
gson po’i ro yin | yaṅ gśed ma’i mi rnams kyis gźon nu lkugs ’phye rgyal po la phul nas lha
gźon nu tshig ’di lta bu ’di brjod do źes smras so || rgyal (5) po tshaṅs byin gyis yaṅ
gźon nu lkugs ’phye paṅ du bźag ste ’di skad ces smras so || gźon nu gaṅ gsaṅ par bya | gaṅ
gsod du gźug par bya | gaṅ srog daṅ dbral bar bya | gaṅ la ci źig sbyin par bya | de skrad
smras kyaṅ gźon nu lkugs ’phye caṅ mi smra’o || (6) yaṅ rgyal po tshaṅs byin gyis gśed
ma rnams la smras pa | ṅas gźon nu yoṅs su btaṅ gis khyed kyis ’or cig | gśed ma’i mi rnams
kyis lha bka’ bźin ’tshal źes yaṅ gźon nu lkugs ’phye śiṅ rtar bcug ste | groṅ khyer ba
rā ṇa sī’i naṅ nas phyir khrid pa daṅ | (7) gźon nu lkugs ’phyes ’bru’i phuṅ po chen po źig
mthoṅ nas smras pa | gal te ’bru’i phuṅ po ’di daṅ po ñid nas druṅ ma zos na chen por ’gyur
ro || gśed ma’i mi rnams kyis yaṅ gźon nu lkugs ’phye rgyal po la phul nas | lha gźon
nu tshig ’di lta bu ’di brjod (92b1) do źes smras so || rgyal po tshaṅs byin gyis yaṅ gźon
nu lkugs ’phye paṅ du bźag ste ’di skad ces smras so || gźon nu gaṅ gsaṅ par bya | gaṅ gsod
du gźug par bya | gaṅ srog daṅ dbral bar bya | gaṅ la ci źig sbyin par bya | de skad smras
kyaṅ gźon (2) nu lkugs ’phye caṅ mi smra’o || rgyal po tshaṅs byin gyis yaṅ gśed ma rnams
la smras pa | ṅas gźon nu yoṅs su btaṅ gis śes ldan dag soṅ la gźon nu nags khrod du
myur du sa thams su chug śig | lha bka’ bźin ’tshal źes gśed ma’i mi rnams kyis (3) yaṅ gźon
nu lkugs ’phye śiṅ rtar bcug ste nags khrod ga la ba der soṅ nas phyin pa daṅ | doṅ brko
bar brtsams so || de nas lkugs ’phyes de’i tshe tshigs su bcad pa smras pa |

kha lo sgyur ba ci phyir khyod || brtad daṅ bcas pas doṅ brko byed ||ci phyir (4) khyed cag
dog brko ba || dris pa ṅa la myur du smros ||

kha lo sgyur bas smras pa ||

rgyal po’i sras bu mi smra ba || lkugs ’phye btsas nas de yis ni ||myur bar ’di ni nags khrod
du || doṅ du chug ces bka’ stsal to ||

de nas gźon nu lkugs ’phye ’di sñam (5) du sems te | ’di dag ni drag śul can | lag pa dmar ba
| snun pa daṅ | rab tu snun pa la źugs pa | gźan gyi srog gcod pa | gźan gyi srog gcod pas
’tsho bar byed pa dag yin pas | gal te na ’di dag gis bdag gsad par ’gyur du ’oṅ ṅo sñam
(6) du rig nas de skrag ste gśed ma rnams la smras pa | gal te lhas bdag la dam pa cig stsol
na | bdag rkaṅ pas groṅ khyer du ’jug ciṅ tshig kyaṅ smra’o || gśed ma pa rnams kyis
rgyal po’i gan du soṅ ste rgyas par brjod pa daṅ | rgyal pos smras pa | gźon nu (7) gal te
rgyal srid ’dod na ṅas de yaṅ gźon nu la sbyin no || de nas rgyal po tshaṅs byin gyis yid
dga’ źiṅ yid dga’ nas blon po rnams la smras pa | śes ldan dag deṅ la groṅ khyer thams cad
myur du rdo ba daṅ | gseg ma daṅ | gyo mo med par źog la | bdug (93a1) spos daṅ | phye ma
’khrigs pa daṅ | rgyal mtshan daṅ | ba dan bsgreṅ ba daṅ | me tog sna tshogs bkram pa gyis
śig | rgyal po rnams ni tshig gis ’grub la | lha rnams ni sems kyis ’grub | rnal ’byor
pa rnams ni sems bskyed pa tsam (2) gyis thams cad ’grub pas blon po rnams kyis lha bka’ bźin
’tshal źes rgyal po las mñan nas | groṅ khyer thams cad rdo ba daṅ | gyo mo daṅ | gseg
ma med par bźag ciṅ | bdug spos daṅ | phye ma ’khrigs pa daṅ | rgyal mtshan daṅ | ba dan
bsgreṅ (3) ba daṅ | me tog sna tshogs bkram pa byas so || ljoṅs kyi mi ’bum phrag du ma dag
kyaṅ gźon nu lkugs ’phye rkaṅ pas groṅ khyer du ’jug ciṅ tshig kyaṅ smra bar ’gyur ro ||
źes ya mtshan skyes nas ’dus par gyur to || || ’dul ba rnam par ’byed pa | bam (4) po ñi
śu dgu pa | de nas gźon nu lkugs ’phye rkaṅ pas groṅ khyer du źugs nas rgyal po tshaṅs byin
ga la ba der soṅ ste phyin nas | rgyal po tshaṅs byin gyi rkaṅ pa gñis la gtugs te | de’i
tshe tshigs su bcad pa smras pa |

bdag lkugs ma lags ’phye ma (5) lags ||glen pa ma lags blo med min ||gsal bar bgyid pa’i tshig
rnams kyis ||smra ba bdag lags mi dbaṅ po ||bdag lkugs ma lags ’phye ma lags ||glen pa
ma lags blo med min ||dbaṅ po tshaṅ pa gsal ba daṅ ||ldan pa bdag lags (6) mi dbaṅ po ||

rgyal pos smras pa | bu khyed ci’i phyir tshig smra bar mi byed ciṅ rkaṅ pas ’gro bar mi byed
| lha de’i slad du gson cig |

bdag gis sṅon gyi tshe rabs su || dguṅ lo drug bcur bdag gis ni ||mi rnams naṅ du rgyal tshab
kyi || rgyal srid rigs (7) mthun bgyid stsal bas ||

dguṅ lo stoṅ phrag drug bcu ru || sems can dmyal bar rab tu bsregs ||sems dmyal sdug bsṅal mi
bzad pa || drag po ’jigs ruṅ dran gyur nas ||

rgyal srid mṅon par mi ’tshal źiṅ || slan cad sems dmyal mchi mi (93b1) bgyi ||yab kyis bdag
ni rab ’byuṅ bar || rjes su gnaṅ ba mdzad du gsol ||

rgyal pos smras pa | pu draṅ sroṅ dag gaṅ gi phyir dka’ thub kyis gduṅ ba daṅ | sbyin sreg daṅ
| mchod sbyin byed pa ni rgyal srid kyi phyir yin na | khyod ci’i phyir lag mthil na (2)
’dug pa sṅaṅs te rab tu ’byuṅ bar byed | de nas gźon nu lkugs ’phyes de’i tshe tshigs su
bcad pa smras pa |

khon gcugs ’thab rtsod bgyid pa yis ||’dod la spyod pa bdag mi ’tshal ||khon gcugs ’thab rtsod
’jigs bgyid pa’i ||tshaṅs spyod bdag gis spyad (3) par bgyi ||ki ma pa’i ’bras bu ’dra
ba yi ||’dod pa spyod par bdag mi ’tshal ||’bras bu bdud rtsi’i ro bda’ ba’i ||tshaṅs spyod
bdag gis spyad par bgyi ||

rgyal pos smras pa | bde ba gaṅ daṅ gaṅ dag ñams su myoṅ bar ’gyur ba de dag thams cad ni rgyal
po (4) ñid yin na | khyod ci’i phyir rgyal srid spaṅs te rab tu ’byuṅ bar byed | de nas
gźon nu lkugs ’phyes de’i tshe tshigs su bcad pa smras pa |

gaṅ las sdug bsṅal skye ’gyur ba’i ||bde bde la bder mi sems ||gaṅ las bde ba skye ’gyur ba’i
||sdug bsṅal de la bde (5) bar sems ||yab kyis bdag ni dka’ thub kyi ||nags su mchi ba gnaṅ
bar mdzod ||

rgyal pos smras pa | bu ’di ni yaṅ tog gi steṅ bdug spos daṅ | phye ma ’khrigs par me tog sna
tshogs bkram źiṅ gnas mal ’jam po legs par bśams pa dag tu (6) gaṅ nas kyaṅ ’jigs pa med
par ñal bar bya źiṅ | sil sñan gyi sgra sñan pa dag gis sad par bya ba daṅ | gos ’jam po
bgo bar bya ba daṅ | źim po bza’ bar bya ba daṅ | źim po btuṅ bar bya ba yin na dgon par rab
tu byuṅ bas rtag tu śiṅ druṅ du rtswa btiṅ (7) ba’am | lo ma btiṅ ba la bred ṅas kyis ’jigs
pa daṅ bcas pa’i sems kyis ri dgas gdug pa dag daṅ lhan cig ñal bar bya ba daṅ | wa’i
skad kyis sad par bya ba daṅ | g-yaṅ gźi daṅ śiṅ śun bgo bar bya ba daṅ | rtsa ba daṅ ’bras
bu dag bza’ bar (94a1) bya ba daṅ | chu dron po rñog pa can dag btuṅ bar bya dgos na |
ci’i phyir khyod rgyal srid spaṅs te rab tu ’byuṅ bar byed | de nas gźon nu lkugs ’phyes de’i
tshe tshigs su bcad pa smras pa |

nags na śiṅ śun rtswa gyon źiṅ || rtsa ba ’bras bu ’cha’ ba (2) daṅ ||ri dgas gdug pa rnams
daṅ ni || lhan cig gnas pa mchog lags kyi ||’jig rten pha rol ’jigs bgyid pa’i || mkhas pas
rgyal srid slad du ni ||gsod daṅ ’chiṅ daṅ brdeg pa dag || bgyid pa de lta ma lags kyis
||yab kyis bdag ni (3) dka’ thub kyi || nags su mchi ba gnaṅ bar mdzod ||

rgyal pos smras pa | bu je kho bo’i the tshom gsum po ’di dag chod cig daṅ | de’i ’og tu khyod
rab tu ’byuṅ ba mi dka’o || khyod kyis groṅ khyer bā rā ṇa sī’i ’byor pa daṅ rgyas pa mthoṅ
nas ’di skad ces bā rā ṇa sī (4) ’di stoṅ pa yin nam | ’on te gnas pa yin źes smras pa
de khyod kyis ci las bsams te smras | lha de’i slad du gson cig | lhas bdag rgyu ma mchis
par khum śig ces bka’ stsal na | ’ga’ yaṅ ci’i slad du gźon nu ’di dgum par bgyi źes chos
daṅ ldan pa’i (5) tshig mi smra bas bdag gis de las bsams te smras so || bu ma ñes so ||
khyod kyis mi’i ro mi bźis khyer ba źig mthoṅ nas ’di skad ces ci ro ’di śi ba ñid kyi ro
yin nam | ’on te gson po’i ro yin źes smras pa | de khyod kyis ci las bsams te smras | lha
de’i (6) slad du gson cig | gaṅ noṅs pa bgyid pa’i las bgyis pa’i ro de ni gum pa ñid kyi
ro lags la | gaṅ legs pa bgyid pa’i las bgyis pa’i ro de ni gson po’i ro lags pas bdag gis
de las bsams te smras so || bu ma ñes so || khyod kyis ’bru’i phuṅ po chen (7) po źig mthoṅ
ba na | ’di skad ces gal te ’bru’i phuṅ po ’di daṅ po ñid nas druṅ ma zos na chen por
’gyur ro źes smras pa de khyod kyis ci las bsams te smras | lha de’i slad du gson cig | lha
źiṅ pa gaṅ dag ’bru skyin po bgyis te ’tshal nas | las bgyiṅ pa de dag ni (94b1) ’bru smin
pa na ’bru’i phuṅ po chen po bu lon pa dag la ’bul bar bgyis pas de dag gis ni daṅ po
ñid nas druṅ ’tshal ba lags so || de bźin du dge ba bcu’i las kyi lam dag gis mi ñid rñed
pa na | gal te de rñed nas dge ba’i las kyi lam sogs par mi bgyid pa de’i (2) sṅon gyi dge
ba’i rtsa ba de yaṅ rgyun chad par ’gyur źiṅ | dge ba’i rtsa ba rgyun chad na bde ’gro las
yoṅs su ñams śiṅ ṅan ’gro la rten par ’gyur bas bdag gis de las bsams te smras so || de
nas rgyal pos bu’i tshig de thos nas | mchi mas brnaṅs pas bu (3) blaṅs te tshig smras pa
| brtul źugs des ’chaṅ raṅ gi chos spyod cig | bdag kyaṅ khyod kyi slob mar khas len no ||
de nas rgyal po tshaṅs byin gyis blon po rnams la smras pa | śes ldan dag gal te gźon nu
lkugs ’phye rab tu ma byuṅ na cir ’gyur | lha rgyal (4) por ’gyur ro || khyod kyi bu dag cir
’gyur | lha źabs ’briṅ bar ’gyur ro || ’o na da de rab tu ’byuṅ na khyed kyi bu de dag
ci’i phyir rab tu mi ’byuṅ | lha bka’ stsal pa bźin ’tshal lo || de’i tshe na groṅ khyer bā
rā ṇa sī daṅ ha caṅ mi riṅ ba na bsti gnas śig yod pa (5) de na draṅ sroṅ byams pa’i bdag
ñid can | sñiṅ rje daṅ ldan pa | brtse ba daṅ ldan pa | sems can la byams pa źig ’dug nas
gźon nu lkugs ’phye ’akhoRa lṅa brgya daṅ ldan pa ’byor pa chen pos draṅ sroṅ de’i druṅ
du rab tu byuṅ ṅo || draṅ sroṅ des lkugs ’phye la gdams (6) dag byin nas lkugs ’phyes brtsal
ba daṅ | ’bad pa daṅ | bsgrim pa byas nas mṅon par śes pa lṅa mṅon sum du byas so || de
nas dus gźan źig na draṅ sroṅ de dus kyi chos daṅ ldan par gyur nas gźon nu lkugs ’phyes
draṅ sroṅ de’i lus spos kyi śiṅ sna tshogs (7) kyi phuṅ por bcer te bsregs nas mchod pa daṅ
bsñen bkur chen po byas so || gźon nu lkugs ’phyes bram ze’i khye’u lṅa brgya po de dag
yoṅs su bskyaṅ bar brtsams nas | de’i miṅ gźon nu lkugs ’phye źes bya ba gaṅ yin pa de nub
par gyur ciṅ | ston pa lkugs (95a1) ’phye ston pa lkugs ’phye źes bya ba’i miṅ chags par
gyur to || de nas dus gźan źig na ston pa lkugs ’phye ’di sñam du sems te | ci’i phyir bram
ze’i khye’u lṅa brgya po ’di dag mṅon par śes pa lṅa mṅon sum du mi byed sñam nas de ’di
sñam du sems (2) te | ’di dag g-yaṅ gźi daṅ | śiṅ śun daṅ | dbyug gu daṅ | ril ba daṅ | blugs
gzar daṅ | dgaṅ gzar lhag pa ’chaṅ źiṅ | śin tu lo ma daṅ | khre rgod daṅ | ut+pa la’i
rtsa ba la sbyor ba’i rjes su brtson par gnas pa’i phyir ro sñam mo || de nas (3) ston pa
lkugs ’phye ’di sñam du sems te | gal te bdag gis bram ze’i khye’u ’di dag smad na dbral
dka’ bar ’gyur ro sñam nas | byaṅ chub sems dpa’ rnams ni gdul ba la mkhas pa bla na med
pa yin pas de nas ston pa lkugs ’phyes bram ze’i khye’u rnams la (4) smras pa | bram ze’i
khye’u | dguṅ zla ba gsum po ’di la naṅ du yaṅ dag ’jog ’dod kyis ṅa’i gan du bram ze’i khye’u
rtsa ba daṅ | ’bras bu stobs pa gcig daṅ ’di ñid kyi gso sbyoṅ bcwa lṅa pa’i tshe ma
gtogs par gaṅ gis kyaṅ ñe bar ’oṅ bar mi bya’o || bram ze’i khye’u (5) rnams kyis kyaṅ dbyar
gyi naṅ dag tu bram ze’i khye’u rtsa ba daṅ | ’bras bu stobs pa gcig daṅ | ’di ñid kyi
gso sbyoṅ bcwa lṅa pa’i tshe ma gtogs par bdag cag las bram ze’i khye’u gaṅ gis kyaṅ mkhan
po la ltar ’gro bar mi bya’o || dbyar gyi naṅ dag tu bram ze’i khye’u (6) rtsa ba daṅ | ’bras
bu stobs pa gcig daṅ ’di ñid kyi gso sbyoṅ bcwa lṅa pa’i tshe ma gtogs par bdag cag las
bram ze’i khye’u gaṅ mkhan po la ltar ’gro ba de bdag cag gis ltuṅ byed kyi ltuṅ ba byed
du gźug go źes khrims su bya ba bcas so || ston pa lkugs ’phyes (7) zla ba gsum naṅ du yaṅ
dag ’jog la źugs pa na | de’i gan du bram ze’i khye’u rtsa ba daṅ | ’bras bu stobs pa gcig
daṅ | de ñid kyi gso sbyoṅ bcwa lṅa pa’i tshe ma gtogs par bram ze’i khye’u gaṅ yaṅ ñe
bar mi ’gro’o || ston pa lkugs ’phyes thag riṅ po kho na (95b1) nas ri dgas mthoṅ ṅo || mthoṅ
nas kyaṅ ’di skad ces smras so || ri dgas tshur śog | ri dgas khyod ’oṅs pa legs so ||
khyod daṅ kho bo mtshuṅs te | khyod kyaṅ lto kheṅs pa’i zas kyis chog śes pa daṅ | kun tu
chog śes pa yin la | kho bo yaṅ lto kheṅs pa’i bsod (2) sñoms kyis chog śes pa daṅ | kun
tu chog śes pa yin no || ’di na kha cig śin tu lo ma daṅ | khre rgod daṅ | ut+pa la’i rtsa
ba la sbyor ba’i rjes su brtson par gnas pa dag ne ma yin no || de nas bram ze’i khye’u
de dag ’di sñam du sems te | gor ma chag par mkhan po’i (3) brtul źugs rdzogs par gyur te
| ’di ltar mkhan po ri dgas daṅ lhan cig phebs par smra bar byed do sñam du rig nas ston pa
lkugs ’phye ga la ba der doṅ ste phyin nas | ston pa lkugs ’phye’i rkaṅ pa gñis la phyag
’tshal te mtha’ gcig tu ’khod do || de nas ston pa (4) lkugs ’phye caṅ mi smra bar ’dug go
|| de nas bram ze’i khye’u de dag ’di sñam du sems te | mkhan po dud ’gro rnams daṅ lhan
cig phebs par smra bar byed kyi | mi rnams daṅ mi byed gor ma chag sñam nas stan las laṅs
te doṅ ṅo || de nas ri dgas kyi brtul źugs (5) can źig ston pa lkugs ’phye ga la ba der doṅ
ba daṅ | ston pa lkugs ’phyes ri dgas kyi brtul źugs can de thag riṅ po kha na nas mthoṅ
ṅo || mthoṅ nas kyaṅ ’di skad ces smras so || ri dgas kyi brtul źugs can tshur śog | ri
dgas kyi brtul źugs can khyod (6) ’oṅs pa legs so || khyod daṅ kho bo mtshuṅs te | khyod kyaṅ
g-yaṅ gźi gcig ’chaṅ la | kho bo yaṅ g-yaṅ gźi gcig ’chaṅ ṅo || khyod kyaṅ śiṅ śun gcig
daṅ | dbyug gu gcig daṅ | ril ba gcig daṅ | blugs gzar daṅ | dgaṅ gzar gcig ’chad (7) la
| kho bo yaṅ śiṅ śun gcig daṅ | dbyug gu gcig daṅ | ril ba gcig daṅ | blugs gzar daṅ | dgaṅ
gzar gcig ’chaṅ ṅo || khyod kyaṅ lto kheṅs pa’i bsod sñoms kyis chog śes pa daṅ | kun du
chog śes pa yin la | kho bo yaṅ lto kheṅs (96a1) pa’i bsod sñoms kyis chog śes pa daṅ |
kun du chog śes pa yin no || ’di na kha cig g-yaṅ gźi daṅ | śiṅ śun daṅ | dbyug gu daṅ | ril
ba daṅ | blugs gzar daṅ | dgaṅ gzar lhag par ’chaṅ ba dag ni ma yin no || de nas (2) bram
ze’i khye’u de dag ’di sñam du sems te | ’di ltar mkhan pos ’dod pa che ba smad ciṅ | ’dod
pa chuṅ ba ñid bstod pa ni don gyis na mkhan pos bdag cag smad pa yin gyis | bdag cag
gis g-yaṅ gźi daṅ | śiṅ śun daṅ | dbyug gu daṅ | ril ba (3) daṅ | blugs gzar daṅ | dgaṅ gzar
lhag pa dag chu kluṅ zlog byed kyi naṅ du bor te | mkhan po ga la ba der ’doṅ ṅo sñam nas
| de dag gi g-yaṅ gźi daṅ | śiṅ śun daṅ | dbyug gu daṅ | ril ba daṅ | blugs gzar daṅ |
dgaṅ gzar lhag pa dag chu kluṅ (4) zlog byed du por nas rgyud dag pa daṅ | yo byad bsñuṅs
pa’i tshul dag gis ston pa lkugs ’phyeg la ba der doṅ ste phyin nas | ston pa lkugs ’phye’i
rkaṅ pa gñis la mgo bos phyag ’tshal te mtha’ gcig tu ’khod do || de nas ston pa lkugs ’phyes
bram ze’i khye’u de dag (5) gi bsam pa daṅ | bag la ñal daṅ | khams daṅ raṅ bźin khoṅ
du chud nas | ’di ltar bram ze’i khye’u lṅa brgya po de dag gis mṅon par śes pa lṅa mṅon
sum du byas par gyur pa de lhar chos bstan pa byas so || dge sloṅ dag de’i tshe de’i dus
na ston pa lkugs ’phye (6) gaṅ yin pa de ni ṅa byaṅ chub sems dpa’i spyod pa la ’jug pa yin
no || de’i tshe de’i dus na bram ze’i khye’u lṅa brgya po gaṅ dag yin pa de dag ni śākya
gźon nu lṅa brgya po ’di dag yin no || de’i tshe de’i dus na ri dgas kyi brtul źugs can gaṅ
yin pa de ni dge sloṅ ñe sde yin (7) te | de’i tshe yaṅ ṅas śākya gźon nu lṅa brgya po
’di dag rigs kyi bu ñe sde la brten nas ’dod pa che ba daṅ phral źiṅ ’dod pa chuṅ ba ñid la
bkod de | mṅon par śes pa lṅa po dag la gźag par byas la da ltar yaṅ ṅas śākya gźon nu lṅa
brgya po ’di dag rigs kyi bu ñe (96b1) sde la brten nas ’dod pa che ba daṅ phral źiṅ ’dod
pa chuṅ ba ñid la bkod de | śin tu mthar thug pa’i grub pa daṅ bde ba mya ṅan las ’das
pa la gźag pa mdzad do || dge sloṅ dag de ltar na las gcig tu gnag pa rnams kyi rnam par smin
pa ni gcig tu gnag pa yin (2) la | las gcig tu dkar ba rnams kyi rnam par smin pa yaṅ
gcig tu dkar ba yin | ’dren ma rnams kyi rnam par smin pa yaṅ ’dren ma yin no || dge sloṅ
dag de lta bas na las gcig tu gnag pa daṅ | ’dren ma spaṅs nas las gcig tu dkar ba dag la
(3) brtsal bar bya ste | dge sloṅ dag de ltar khyod kyis bslab par bya’o || ’khrur ’jug pa’i
spaṅ ba ste bźi pa rdzogs s+ho || ||

