[*Vinayastotra]dul brgyal po rje yi rigs su ’khruṅs || slob ma ’dul mdzad ñes pa rab thul ba
||saṅs rgyas ’dul ba’i gtso (2) la phyag ’tshal te || ’dul ba’i bsṅags pa cuṅ zad brjod par
bya ||

pha rol ma mthoṅ gtiṅ rtogs ma gyur ciṅ || glags pa’i mun gnag slob dpon tshogs rnams kyi ||dbye
bas tha dad ’dul ba rgya mtsho la || yon tan kun bstod rtsol blo bdag la med ||

ji lta (3) ’di na śiṅ rtsa gtso bo ste || rnam par ’phel daṅ kun ’dzin gñis kyi gźi ||de bźin
dam chos chogs rnams kun gyi yaṅ || rgyu daṅ rtsa ba ’dul ba yin par gsuṅs ||

ji ltar sa ni skye dgu rnams kyi gźi || de las ’bru rnams skye bar ’gyur ba ltar ||de bźin (4)
’dul ba’aṅ sdom brtson rnams kyi gźi || de bźin de las bsod nams rnams kyaṅ skye ||

tshul khrims yon tan rnams kyi gnas su dgoṅs || de yi gnas ni ’dul ba yin par gsuṅs ||’di la
gnas par ’gyur na mthar phyin ’gyur || ’di la mi gnas (5) mthar phyin ga la ’gyur ||

ji ltar chu lon mi phyed sra ba yis || chu kluṅ che yaṅ zlog par ’gyur ba ltar ||de bźin ’dul
ba ’phags pa chu lon ’dis || tshul khrims ’chal ba’i chu kluṅ zlog par ’gyur ||

saṅs rgyas rnams daṅ raṅ rgyal rnams kyis kyaṅ || byaṅ chub (6) gaṅ brñes thub slob rnam dag
pa’i ||sems can dgra bcom yon tan ldan pa rnams || de la’aṅ rgyu ni ’dul ba yin par gsuṅs
||

ji srid ’gro ’dir rgyal ba thams cad kyi || mdzod mchog ’dul ba rdzogs pa ’di gnas pa ||de srid
chos sgron ’di ni gnas ’gyur źiṅ || (7) bzlog par gyur na źi ba thob par ’gyur ||

saṅs rgyas mi bźugs ’jig rten tshigs bcad daṅ || mdo sde’i yan lag de daṅ de dag sbyod ||bslab
’jug med na ’dul ba’aṅ med ’gyur pas || de phyir rgyal ba dag pas ches ’di dkon ||

’jog bram sems glaṅ lcags kyo (21b1) ’di yin te || gdul bya ma dul ba yi srab ’di yin ||ra ba’i
mtshams kyi ’obs daṅ ’dra ba ste || zag pa kun gyi chu lon ’dul ba yin ||

rgyal bston pa de yi bstan bcos dag || mdo daṅ mṅon yin gsuṅs ’dul ba ni ||ston daṅ bstan bcos
dṅos yin de yi phyir || (2) gñis gyur phyag bya saṅs rgyas chos gcig gźan ||

gaṅ la brten te gnas pa’i saṅs rgyas rnams || de la gus bcas rjes ra bcas gyur ciṅ ||de ni mgon
pas mgon yin skyabs gnas yin || de phyir rab bsgribs ’dul la phyag tshol cig ||

gaṅ źig ston pa thugs (3) rje’i bstan pa la || yaṅ bar sems śiṅ cuṅ zad ’da’ byed pa ||de ni
de las sdug bsṅal gźan dbaṅ thob || smig tshal bregs pas a mra’i tshal ñams bźin ||

’din la las rgyal po’i tshig chen yaṅ || bzlas na lan ’ga’ chad po ’thob mi ’gyur ||thub pa’i
bka’ (4) luṅ tshul min bzla byas na || dud ’gror ’gro ’gyur e la’i ’dab klu bźin ||

so sor thar bya gaṅ yin pa || saṅs rgyas ’dul ba gaṅ chen mtsho ||gtiṅ mtha’ med pa thams cad
kyi || gnas pa’i sñiṅ daṅ sñiṅ po yin ||

’di ni dam chos rgyal po yi || chos rnams kun gyi (5) ’dren pa mchog ||’di ni dge sloṅ tshoṅ
tshogs kyi || bslab zoṅ tshoṅ khaṅ chen po yin ||

tshul khrims ’chal pas zin rnams kyi || gdug pa rnam sel sman ’di yin ||’di ni laṅ tsho rnam
’khrul ba’i || rkaṅ gñis gźon nu’i lcags kyo yin ||

mtsho bas zab pa’i ’khor (6) ba las || sgrol ba’i rgal thabs ’di yin te ||’di ni bzaṅ ’gror
’gro ba yi || ṅes pa’i chu lon zam pa yin ||

’di ni ñon moṅs pham byed lam || rgyal po yi ni ’dren pa mchog ||’di ni thar pa’i groṅ ’jug
pa’i || them skas gźi daṅ ’dra bar gnas ||

ṅa ni mya ṅan (7) ’das gyur || ’di ni khyed kyi ston pa’o źes ||rab byuṅ ñid kyis gus bcas par
|| nan tan dge sloṅ tshogs mdun bstod ||

’dul ’di so sor thar pa de’i || rnam ’byed yin par dgoṅs pas na ||thar ’dod rnams kyis gus byas
te || ’di ni nan tan mñan par bya ||

(22a1) ’dul ba la bstod pa rdzogs sto || ||

