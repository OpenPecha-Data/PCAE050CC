[Pratideśanīya 1](3) | saṅs rgyas bcom ldan ’das ’od ma’i tshal ka lan dga’i gnas na bźugs so
|| rdo ’jog na khyim bdag phyug pa | nor maṅ ba | loṅs spyod che ba | yoṅs su gzuṅ ba yaṅs
śiṅ rgya che ba || rnam thos kyi bu la nor gyis ’gran pa źig ’dug pa des rigs mñam pa las
chuṅ (4) ma blaṅs nas | de de daṅ lhan cig rtse bar byed || dga’ bar byed | dga’ mgur spyod
par byed do || rtse bar byed | dga’ bar byed | dga’ mgur spyod par byed pa de’i chuṅ
ma la dus gźan źig na sems can źugs par gyur nas || de zla ba brgyad dam dgu ’das te bcas
(5) pa las bu mo gzugs bzaṅ ba | blta na sdug pa | mdzes pa | mig ut+pa la ’dra ba | ut+pa
la’i dri daṅ ldan pa | ut+pa la’i ze ’bru’i mdog ’dra ba źig byuṅ ṅo || de’i ñe du dag ’dus
śiṅ lhags nas źag bdun gsum ñi śu gcig tu btsas pa’i btsas ston rgya cher (6) byas nas
bu mo ’di’i miṅ cir gdags źes de’i miṅ ’dogs par byed do || ñe du dag gis smras pa || gaṅ
gi phyir bu mo ’di mig ut+pala daṅ ’dra ba daṅ | ut+pa la’i dri daṅ ldan pa | ut+pa la’i ze
’bru’i mdog ’dra ba de’i phyir bu mo ’di’i miṅ ut+pa la’i mdog ces bya bar gdags (7) so
źes de’i miṅ ut+pa la’i mdog ces bya bar btags so || de bsriṅs śiṅ bskyed nas chen mor gyur
to || de’i pha la bu med nas des bsams pa | bdag gis bu mo ’di su la yaṅ rigs kyi phyir
yaṅ mi sbyin || nor gyi phyir yaṅ mi sbyin || gzugs kyi phyir yaṅ mi (216b1) sbyin gyi | ’di
ltar gaṅ bdag gi khyim na ’dug pa’i mag par ’dug pa de la bdag gis sbyin par bya’o sñam
mo | rdo ’jog na khyim bdag gźan źig ’dug pa des rigs mñam pa las chuṅ ma blaṅs nas de daṅ
lhan cig rtse bar byed || dga’ bar byed || dga’ (2) mgur spyod par byed do || rtse bar byed
|| dga’ bar byed | dga’ mgur spyod par byed pa de’i chuṅ ma la dus gźan źig na sems can
źugs par gyur nas || de zla ba brgyad dam dgu ’das te bcas pa las khye’u źig byuṅ nas de
yaṅ rigs daṅ mthun pa’i miṅ btags (3) nas des bsriṅs śiṅ bskyed de chen por gyur to || dus
gźan źig na de’i pha ma gñis dus la bab nas || de phan tshun ’khyam pa na stes dbaṅ gis
khyim bdag de’i khyim du phyin pa daṅ | khyim bdag des smras pa || bu khyod su’i || khyim
bdag che ge mo źig gi’o || bu (4) khyod kyi pha ga re || dus la bab bo || bu khyod kyi ma
ga re || de yaṅ dus la bab bo || bu gal te de lta na kho bos khyod la bu mo sbyin gyis ||
khyod kho bo’i khyim na ’dug pa’i mag pa gyis śig | yab ma noṅs te bdag kyaṅ pha ma gñis daṅ
bral nas phan tshun ’khyam źiṅ yi chad (5) par gyur na | khyod de skad gsuṅ pa ma noṅs
kyis de bźin bgyi’o || khyim bdag des de la ut+pa la’i mdog byin nas ñi ma daṅ | tshes graṅs
daṅ | yud tsam gyi sbyor bas bag mar btaṅ nas khye’u des kyaṅ khyim der ’dug par brtsams
so || ji tsam na dus gźan źig na (6) ut+pa la’i mdog gi pha dus la bab nas de’i ma ci dga’
mgur gnas pa daṅ | rgyu ba’i sbyor bas zas daṅ gos bzaṅ po dag gis rtas pas ñon moṅs pa
dag gis gnod par brtsams pa daṅ | des bsams pa | gal te bdag gis ’dir skyes pa gźan bkug
na bdag (7) mi mag ba ’dis śes par ’gyur gyis | bdag ’di ñid daṅ lhan cig rtse bar bya ba
daṅ | dga’ ba daṅ | dga’ mgur spyad pa ñams su myaṅ bar bya’o sñam nas des de la mtshan ma
bstan to || bud med kyi yul ni dbaṅ po dag ’phrog ciṅ don du gñer ’dod par (217a1) ’gyur
ba yin pas des de la brtags par gyur to || yaṅ des de la mtshan ma bstan pa daṅ | de de daṅ
lhan cig sten par gyur to || de’i tshe na ut+pala la’i mdog la sems can źugs par gyur ciṅ
|| de btsa’ ba’i dus la bab nas des bu mo mṅag gźug (2) ma la smras pa | bu mo soṅ la yum
bos śig | de soṅ ba daṅ ji tsam na de mag pa daṅ lhan cig dben pa na ’dug pa mthoṅ nas des
yud tsam źig rdog ciṅ der bsdad pa daṅ | ji tsam na de phyir byuṅ nas des smras pa | ut+pa
la’i mdog khyod la ’bod kyis bźud do || (3) de der soṅ ba daṅ | ji tsam na bu mo źig btsas
na ut+pa la’i mdog gis bu mo mṅag gźug ma la smras pa | bu mo khyod ci thogs | des smras
pa || khyod kyi yum daṅ khyim thab nad med par gyur cig | des smras pa || des ci ñes ||
des ji ltar gyur par brjod pa (4) daṅ | des smras pa bu mo khyod kho mo’i ma daṅ khyim thab
la skur pa ’debs sam | des smras pa | jo mo khyod thugs mi ches na | bdag gis khyod kyi
mṅon sum du ’gyur bar bgyi’o źes de de gñis kyi skabs btsal ba de lhur len ciṅ ’dug pa daṅ
| ji tsam na de gñis (5) dben par ’dug par gyur nas des myur ba myur bar soṅ ste | ut+pa
la’i mdog la smras pa || tshur spyon da gzigs śig | de yaṅ myur ba myur bar soṅ ste bltas
pa daṅ | de gñis sten par mthoṅ nas || ut+pa la’i mdog gis bsams pa || skal chad ma ’dis
rdo ’jog (6) na skyes pa gźan ma mthoṅ ṅam ci na | gaṅ gi phyir mag pa daṅ lhan cig sten
par byed || skal chad pa ’dis kyaṅ rdo ’jog na bud med gźan ma mthoṅ ṅam ci na || gaṅ gi phyir
sgyug mo daṅ lhan cig sten par byed sñam du rig nas mi bzod pa skyes nas des khyim thab
la skal chad par khyod da (7) phyin chaṅ ’di daṅ lhan cig dga’ mgur spyod cig ces bu mo
de pha’i gan du ’phaṅs pa daṅ | de pha’i lus las ’dril nas sgo’i them par ltuṅ ste klad pa
źom mo || ut+pa la’i mdog mgo g-yogs te khyim nas byuṅ ba daṅ | ji tsam na don mthun bcom
brlag tu ’phags pha mthoṅ (217b1) nas || de de daṅ lhan cig ’phags pa daṅ | ded dpon gyis
mthoṅ nas || de de’i gzugs daṅ laṅ tsho mdzes pa la chags nas | des smras pa | sru khyoṅ
su’i || ded dpon kho mo gaṅ kho mo la zas daṅ gos sbyin pa de’i’o || ded dpon des de chuṅ
mar byas nas don mthun (2) mthar gyis bcom brlag tu phyin pa daṅ | des de ñid du bźag go
|| de de nas ded dpon des zoṅ bsgyur nas zoṅ gi rin khyer te phyir rdo ’jog tu ’oṅs pa daṅ
| de na tshoṅ pa de dag phan tshun khyim gźan du mgron du bos te ston mo byed pa na | ded
dpon des ’ga’ yaṅ zan ma byin nas (3) tshoṅ pa dag gis smras pa || ded dpon khyod kyis ’ga’
yaṅ g-yar draṅs te ’tshal ma ma stsal to || des smras pa | khyed cag ni khyim mi mo dag
bdog pas des na ston mo byed mod || kho bo la ni gaṅ bsñen bkur byed pa ’ga’ yaṅ med pas
kho bos ji ltar zan sbyin || de dag gis (4) smras pa || gal te de lta na ci’i glad du bu mo
mi tshol || des smras pa | kho bo’i chuṅ ma daṅ ’dra ba’i bu mo ’ga’ źig yod na de bag mar
blaṅ ṅo || de dag gis smras pa | je khyod kyi btsun mo ci ’dra bltas gsuṅs śig | des ut+pa
la’i mdog gi gzugs daṅ | laṅ tsho mdzes (5) pa brjod pa daṅ | de dag gis smras pa | ded
dpon de ni buṅ med rin po che źig ste || ’on kyaṅ de lta bu gźan ’ga’ mchis kyaṅ gnas btsal
lo źes de dag gis btsal bar brtsams pa daṅ | ji tsam na ut+pa la’i mdog ñid kyi bu mo
de de ’dra bar mthoṅ nas de dag gis bu mo (6) sloṅ ṅo źes de bslaṅs pa daṅ | de dag gis smras
pa | su’i phyir || ded dpon che ge mo źig yod pa de’i phyir ro || śes ldan dag bdag cag
gis ni sbyin la rag na | ’di ltar khyed la skyon yod de khyed kyis bag ma blaṅs nas bor
te ’dog ṅo || mi dor ro || gal te de lta na sbyin (7) no de dag gis de bslaṅs nas ded dpon
gyis bag mar blaṅs so || de nas tshoṅ pa de dag gis zoṅ bsgyur te zoṅ rin khyer nas yaṅ bcom
brlag tu ’phags pa daṅ | ji tsam na mthar gyis bcom brlag daṅ ha caṅ ma riṅ ba na ri brags
śig yod pa der phyin to || ded dpon des zoṅ de daṅ (218a1) bu mo de ri brags der bźag
nas ñuṅ śas śig daṅ bcom brlag tu soṅ ba daṅ || ut+pa la’i mdog gis byon pa legs so źes bya
ba’i tshig gis kun du spyad de smras pa | ded dpon bde bar byon tam | des smras pa | bzaṅ
mo ga la bde bar ’oṅs || kho bo bcom (2) mo|| rje’i sras khyod gson por byon pa dgyes mod
| nor lta slad kyis kyaṅ mchis par ’gyur ro || de dus cuṅ ba zad cig ’dug nas smras pa
|| bzaṅ mo kho bo bcom ba’i rdzas tshol du ’gro’o || des smras pa | ma noṅs kyis bźud cig
| de soṅ ma thag kho nar de’i śed (3) mthun ’oṅs te | ut+pa la’i mdog la dris pa || ded dpon
gar sog des smras pa bcom pa’i rdzas tshol du soṅ ṅo || de gaṅ du sus bcom || bdag kyaṅ
mi śes te de na re kho bo bcom gyis || bcom pa’i rdzas tshol du ’gro’o źes zer ro || des
smras pa | de da ltar ji ltar phun (4) sum tshogs śiṅ ’oṅs pa de ltar sṅon lan ’ga’ yaṅ phun
sum tshogs śiṅ ma ’oṅs pas des khyod brid do || śed mthun gtam byos śig | gtam gźan ci
źig bya || des rdo ’jog nas sa ’dzin ma ’di lta bu źig khrid de ’oṅs pas khyod de’i rkaṅ pa
gñis ’khru bar yaṅ mi ruṅ (5) ṅo|| śed mthun de bden nam | bden no || des sdod cig ces byas
te caṅ mi smra bar ’dug go | ji tsam na deṅ dpon de ’oṅs nas des brñas thabs sṅon du btaṅ
ste smras pa | rje’i sras khyod kyis bcom pa’i rdzas btsal tam || bzaṅ mo btsal to ||
rje’i sras khyod kyis (6) kho mo brid de | khyod gaṅ du sus kyaṅ ma bcom gyi || kho mos ji
ltar khyod kyis rdo ’jog nas sa ’dzin la źig khrid de ’oṅs źes thos kyis de ’di ñid du khrid
de spyon cig | gaṅ gi gnas gñis su ’god par ’gyur ba de’i loṅs spyod dag ni srabs pa ñid
daṅ || yoṅs su zad pa daṅ | (7) yoṅs su mthar thug par ’gyur ro || bzad mo gal te de lta
yin du zin kyaṅ khyod kyis gaṅ gi khyim na chuṅ ma gñis yod pa des lan ’ga’ yaṅ skyom graṅ
mo mi ’thuṅs śiṅ thab mo daṅ | mtshaṅ ’dru ba daṅ | rtsod pa daṅ | ’gyed par ’gyur ro źes
bya ba ma thos sam | (218b1) rje’i sras de źi bar bya gyur cig | de ltar mi ’gyur gyis
de khrid de sbyon cig | gal te nu mo tsam źig na nu mo’i ’du śes ñe bar gźag par bgyi’o ||
gal te bu mo tsam źig na bu mo’i ’du śes ñe bar gźag par bgyi’o || des smras pa | bzaṅ mo
gal te de lta na (2) ma ñes kyis khrid de ’oṅ ṅo źes des de khrid de ’oṅs pa daṅ | des de
mthoṅ nas rjes su chags pa skyes so || dus gźan źig na ut+pa la’i mdog gis bu mo de’i skra
bya bar brtsams pa daṅ | mgo la sgros yod pa mthoṅ ṅo || mthoṅ nas kyaṅ dris pa bu mo ’di
ci (3) ñes || des smras pa | bdag gis kyaṅ ma ’tshal te || bdag gi phyi mo’i mchid nas khyod
kyi ma pha la khros pas khyod ’phaṅs pas sgo’i them par ltuṅ ste || des sgros ’di byuṅ
ṅo źes mchi’o || khyod kyi phyi mo ci miṅ | che ge mo źig go | khyod kyi ma ci miṅ | ut+pa
(4) la’i mdog go || des bsams pa bdag der ni ma daṅ chen chuṅ du gyur la || ’dir ni bu
mo daṅ chen chuṅ du gyur gyis rnam pa thams cad du ’gro bar bya’o sñam nas | de mgo g-yogs
te khyim nas byuṅ ba daṅ | ji tsam na don mthun yul yaṅs pa can du ’phags pa mthoṅ (5) nas
|| de yaṅ de daṅ lhan cig ’phags pa daṅ de tshoṅ pa dag daṅ lhan cig dga’ mgur spyod ciṅ
yaṅs pa can du soṅ ṅo || yaṅs pa can na gnas pa’i tshogs can ma dag gis smras pa | bcom brlag
pa’i tshoṅ pa ’di dag bdag cag daṅ lha cig rtsed mo daṅ | dga’ (6) ba daṅ dga’ mgur spyod
pa ñams su myoṅ bar mi byed do || de nas tshogs can ma gcig gis smras pa | de dag gis
sa ’dzin ma ’di lta bu źig khrid de ’oṅs pas bdag cag de’i rkaṅ pa gñis ’khru bar yaṅ mi
ruṅ bas ci’i phyir de dag bdag cag daṅ lhan cig rtse ba daṅ | dga’ (7) ba daṅ dga’ mgur spyod
pa ñams su myoṅ bar byed || tshogs can ma de dag ’dus te ut+pa la’i mdog gi gan du doṅ
nas smras pa | sa ’dzin ma khyod kho mo cag gi ’tsho bar byed na ci’i phyir kho mo gi naṅ
du mi ’jug | des mgo g-yogs pa bśus te smras pa | bdag deṅ (219a1) phyin chad khyed cag gi
naṅ du ’jug go źes de de dag gi naṅ du źugs so || ji tsam dus gźan źig na tshogs can ma
de dag chaṅ gral du tshogs śiṅ gtam zer ba na smras pa || bdag cag las gaṅ gis tshoṅ pa gaṅ
nor ji tsam daṅ bral bar byas | de na gcig gis (2) smras pa | kho mos ni tshoṅ pa che ge
mo źig nor ’di tsam daṅ bral bar byas so || gźan dag gis smras pa | kho mo cag gis ni tshod
pa che ge mo dag nor ’di tsam daṅ bral bar byas so || yaṅ gźan dag gis smras pa | kho mo
cag gis kyaṅ tshoṅ pa che ge mo dag nor ’di tsam daṅ bral bar (3) byas so || yaṅs pa can
na spos ’tshoṅ gi khye’u mi sdug pa thob pa źig ’dug pa de tshogs can ma ’gas kyaṅ rjes su
’jug par ma byas nas tshogs can ma de dag gis smras pa || bdag cag las gaṅ gis spos ’tshoṅ
gi khye’u che ge mo źig rjes su ’jug par byed nus pa’i bud med de ni (4) bud med kyi yon
tan daṅ ldan par bdag cag smra’o || ut+pa la’i mdog gis smras pa | ci de skyes pa’i dbaṅ
po daṅ ldan pa yin nam | ’on te ma yin de dag gis smras pa || de skyes pa skyes pa’i dbaṅ
po daṅ ldan pa yin no || gal te kho mos de rjes su ’jug par byas na khyed (5) kyi kho mo
thu mo’i gnas su gźag gam || gźag go | gal te khyod kyis de rjes su ’jug par ma nus na khyod
ji ltar bya || kho mos khyed la kār+śā pa ṇa drug bcu gźal lo || ma ñes kyis de ltar gyis
śig | u la’i mdog gi khyim bdag spos ’tshoṅ gi khye’u de’i druṅ du glas (6) blaṅs pas des
bu mo mṅag gźugs ma slob tu bcug ste | bu mo khyod kyis spos ’tshoṅ gi khye’u che ge mo
źig las ñi ma re re źiṅ spos ño bar bya’o || gal te su’i gan du khyer źes zer na | ut+pa
la’i mdog gi gan du rigs kyi bu źig ’oṅs pa de’i gan du khyer ro źes brjod par bya’o || (7)
bu mo mṅag gźug ma de spos ’tshoṅ gi khye’u de las ñi ma re re źiṅ spos ño bar byed do ||
des de la smras pa | bu mo khyod ñi ma re re źiṅ su’i gan du spos khyer bar byed || des
smras pa | ut+pa la’i mdog gi gan du rigs kyi bu źig ’oṅs pa de’i gan du khyer ro || yaṅ ut+pa
la’i (219b1) mdog gis bu mo mṅag gźug ma de la smras pa | bu mo spos ’tshoṅ gi khye’u
de las sman bska ba daṅ | kha ba daṅ | tsha ba dag ño bar bya’o || gal te su’i gan du khyer
źes zer na rigs kyi bu de na bas de’i sman gyi phyir khyer ro źes brjod par bya’o || gal
te dbyig su’i yin źes (2) zer na | ut+pa la’i mdog gi yin no źes brjod par bya’o || bu mo
mṅag gźug ma des kār+śā pa ṇa dag khyer te spos ’choṅ gi khye’u’i de’i gan du soṅ nas smras
pa | sman bska ba daṅ | kha ba daṅ | tsha ba dag byin cig | des smras pa | su’i gan du
khyer | des smras pa | rigs (3) kyi bu de na bas na de’i sman gyi phyir khyer ro || des smras
pa | dbyig su’i yin || des smras pa | dbyig su’i yin || des smras pa | ut+pa la’i mdog
gi’o || des bsams pa | de ni na cuṅ chen mo źig ste || raṅ gi sman gyis bsñen bkur byed
do || sñam nas de de la rjes su chags pa skyes nas || des bu mo (4) de la smras pa | bu mo
ut+pa la’i mdog la spos ’tshoṅ gi khye’u de khyod lta bar ’dod do źes gyis śig | bu mo des
ut+pa la’i mdog la brjod pa daṅ | des smras pa | bu mo soṅ la ’di skad ces | da duṅ rigs
kyi bu de ma sos so źes gyis śig | de soṅ ste de la de skad brjod (5) pa daṅ | de yaṅ dag
yaṅ du bu mo de la ñi ma gaṅ la ’oṅ bar bya źes ’di’o || des ut+pa la’i mdog la brjod pa
daṅ | des bsams pa | de lhag par chags par gyur gyis thabs kyi rnam pa legs pa źig bya’o sñam
nas de rtsa mi źig byas te || khri’i steṅ du bźag nas dur (6) khrod du khyer te bsregs
nas de’i ’og tu skra bśig ciṅ du ba’i bźin gyis spos ’tshoṅ gi khye’u de’i tshoṅ khaṅ daṅ
ha caṅ thag mi riṅ ba nas ’gro bar brtsams pa daṅ | spos ’tshoṅ gi khye’u des de mthoṅ ṅo
|| bcom ldan ’das kyis bud med kyis skyes pa rnam pa brgyad kyis ’chiṅ bar byed de | (7)
gar daṅ | glu daṅ | rol mo daṅ || gad mo daṅ | du ba daṅ | lta ba daṅ | reg pa daṅ | rma ’byed
pas so źes gsuṅs pas spos ’tshoṅ gi khye’u de de la śin tu chags par gyur nas bu mo de
la yaṅ smras pa | bu mo da ’oṅ ṅo || des ut+pa la’i mdog la brjod pa daṅ | (220a1) des smras
pa | bu mo soṅ la ’di skad ces rigs kyi bu de der dus la bab ste | da duṅ mya ṅan ma
saṅs pas mthoṅ bar ga la ’gyur źes byos śig | ut+pa la’i mdog gis ji lta ji ltar bskyaṅs pa
de lta de ltar spos ’tshoṅ gi khye’u de chags pa daṅ bcas pas mthoṅ (2) ’dod par gyur nas
| ut+pa la’i mdog gis de la sdum par ma byon par skyed mos tshal ga ge mo źig tu spyon cig
ces phrin spriṅ ba daṅ | spos ’tshoṅ gi khye’u de bza’ ba daṅ | btuṅ ba daṅ gos daṅ ||
phreṅ brgyu maṅ po thogs te skyed mos tshal der ’oṅs nas | des ut+pa la’i (3) mdog daṅ lhan
cig re źig zos śiṅ ’thuṅs pa daṅ | ji tsam na de ra ro źiṅ chaṅ gi dbaṅ gis bdag ñid mi
dran par gyur nas ut+pa la’i mdog gis bsams pa || da ni ’di skye bo maṅ pos tsher bar bya’o
sñam nas || des de’i mgo la phreṅ ba btags te gña’ ba bsgril nas (4) khyim du khrid pa daṅ
| tshogs can ma de dag gis de mthoṅ nas de dag mchog tu ṅo mtshar skyes te smras pa | sa
’dzin ma ’dis spos ’tshoṅ gi khye’u mi sdug pa thob pa rjes su ’jug par byas pa legs so
źes de dag gis de bu mo’i gnas su bźag go | de de daṅ lhan cig rtse (5) bar byed | dga’ bar
byed || dga’ mgur spyod par byed pa las ji tsam dus gźan źig na de la sems can źugs par
gyur to || yaṅs pa can na sgo ba gñis yod de || śar gyi daṅ | nub kyi’o || de gñis phan tshun
bśes par gyur nas de na gcig gis (6) smras pa | śed mthun gaṅ gis bdag cag gñis śi źiṅ
dus la bab kyaṅ bśes pa’i rgyun mi chad par ’gyur ba de lta bu’i thabs ci yod || cig śos
kyis smras pa | śed mthun bdag cag gñis kyi bu mo phan tshun śa glag bya ste || gal te kho
bo la (7) bu yod la khyod la bu mo yod na khyod kyi bu mo kho bo’i bu la sbyin par bya’o
|| gal te khyod la bu yod la || kho bo la bu mo yod na kho bos bu mo khyod kyi bu la sbyin
par bya ste || des nas bdag chag gñis śi źiṅ dus la bab na yaṅ bśes pa’i rgyun mi ’chad par
’gyur ro || ma (220b1) ñes kyis de ltar bya’o || ut+pa la’i mdog zla ba dgu ’das te btsas
pa las khye’u źig byuṅ nas des bsams pa || bud med gaṅ la bu chuṅ du yod pa de skyes pa
dag gis ’di yoṅs su spaṅ ṅo || źes yoṅs su spoṅ bar rig nas des bu mo mṅag gźug mal smras
pa || bu (2) mo khye’u ’di daṅ mar me khyer la lam po cher soṅ ste der gnas gcig tu khye’u
źog ste | mar me tshugs la ’ga’ źig gis blaṅs kyi bar du mtha’ gcig tu sdod cig | des de
khyer te śar gyi sgo ba daṅ ha caṅ thag mi riṅ ba’i gnas śig tu bźag ste || mar me btsugs
nas mtha’ (3) gcig tu bsdad pa daṅ | śar gyi sgo ba des mar me mthoṅ nas the tshom za źiṅ
der soṅ ba daṅ | ji tsam na khye’u de mthoṅ nas des de blaṅs te chuṅ ma’i gan du soṅ nas
smras pa | bzaṅ mo khyod kyi bu ’di re || de rab tu dga’ bas blaṅs so || de nas mtshan mo
nam naṅs pa daṅ kun dga’ (4) bar ’gyur ba byas so || khyim tshes kyi skye bo dag gis phan
tshun smras pa | śes ldan dag śar gyi sgo ba ’di’i khyim na ci źig gis kun dga’ bar ’gyur
ba byuṅ | de na kha cig gis smras pa | ’di’i bu byuṅ ṅo || kha cig gis smras pa | ’di’i chuṅ
ma mi sbrum na ’di’i bu ga las (5) byuṅ|| kha cig gis smras pa | śes ldan dag bud med kha
cig gi mṅal nas gnas pa mi mṅon pa yaṅ yod do || nub kyi sgo bas thos nas des bsams pa
| de’i bu byuṅ bas gal te bdag la bu mo yod par gyur na de bdag gi mag bar ’gyur ro sñam nas
des de la gos daṅ rgyan dag (6) bskur ro || de bsriṅs śiṅ bskyed de chen por gyur nas ji
tsam na de dga’ ’dun gyi naṅ du źugs so | ji tsam dus gźan źig na yaṅ ut+pa la’i mdog la
sems can źugs par gyur nas de zla ba dgu ’das te btsas pa las bu mo źig byuṅ nas des yaṅ
bsams pa | bud med gaṅ la (7) bu mo chuṅ du yod pa de skyes pa dag gis ’dis yoṅs su spaṅ ṅo
źes yoṅs su spoṅ bar rig nas des bu mo mṅag gźug ma la smras pa | bu mo bu mo ’di daṅ mar
me khyer la lam po cher soṅ ste | der gnas gcig tu bu mo źog se | mar me tshags la ’ga’
źig gis blaṅs kyi (221a1) bar du mtha’ gcig na sdod cig | des de khyer te nub kyi sgo ba daṅ
ha caṅ thag mi riṅ ba’i gnas śig tu bźag ste || mar me btsugs nas mtha’ gcig tu bsdad pa
daṅ | nub kyi sgo ba des mar me mthoṅ nas the tshom za źiṅ der soṅ ba daṅ || ji tsam na
bu mo de mthoṅ (2) nas des de blaṅs te chuṅ ma’i gan du soṅ nas smras pa | bzaṅ mo khyod kyi
bu mo ’dir || de rab tu dga’ bas blaṅs so || de nas mtshan mo nam naṅs pa daṅ | kun dga’
bar ’gyur bar byas so || khyim tshes kyi skye bo dag gis phan tshun smras pa | śes ldan
dag nub kyi sgo (3) ba ’di’i khyim na ci źig gis kun dga’ bar ’gyur ba byuṅ || de na kha cig
gis smras pa || ’di’i bu mo byuṅ ṅo || kha cig gis smras pa || ’di’i chuṅ ma mi sbrum na
’di’i bu mo ga las byuṅ | kha cig gis smras pa | śes ldan dag bud med kha cig gi mṅal na
gnas pa mi (4) mṅon pa yaṅ yod do || śar gyi sgo bas thos nas des bsams pa | de’i bu mo byuṅ
bas de bdag gi mna’ mar ’gyur ro sñam nas des de la gos daṅ rgyan dag bskur ro || de bsriṅs
śiṅ bskyed de chen mor gyur nas ji tsam na de yaṅ dga’ ’dun ma’i naṅ du źugs so || (5)
ji tsam dus gźan źig na dga’ ’dun lṅa brgya skyed mos tshal du ’phags pa daṅ de dag gis
gros bya bar brtsams pa | bdag cag gyi na de bźin du skyed mos tshal du doṅ ste cir ruṅ ||
’jud mthun ma ’ga’ źig bkri’o || de ltar bya’o || gaṅ bkri | sa ’dzin ma’o || mñes (6) te
’di ltar khrims su bya bca’ ste || bdag cag las gaṅ de daṅ lhan cig dga’ mgur spyod par
mi byed pa de la dga’ ’dun dag gis kār ṣā pa ṇa drug bcu dbab bo || de dag gis sa ’dzin ma
ut+pa la’i mdog kār ṣā pa ṇa lṅa brgyas glas te skyed mos tshal du khrid nas dga’ ’dun de
(7) dag thams cad kyis res kyis de daṅ lhan cig dga’ mgur spyod do || śar gyi sgo ba’i bu
de dga’ mgur spyod par mi ’dod nas ut+pa la’i mdog gis de la smras pa | rje’i sras dga’ mgur
spyod cig | gźan du ni ’di dag gis khyod la kār+śā pa ṇa drug bcu phab par ’gyur ro ||
(221b1) des chad pas ’jigs pas dga’ mgur spyad pa daṅ | de ut+pa la’i mdog la rjes su chags
pa skyes nas des de gcig pus chuṅ ma khud par byas so || lits+tsha bī dag khros nas śar
gyi sgo ba’i bu des tshogs kyis spyad par bya ba’i bud med de gcig pus chuṅ ma khud par byas
(2) gyis de gsod du ’doṅ ṅo źes zer ro || ’jig rten ni mdza’ bśes daṅ dgra bo daṅ tha
mal pa yin pas gźan źig śar gyi sgo ba de’i gan du soṅ ste ji ltar gyur pa smras pa daṅ |
śar gyi sgo ba de skrag nas lits+tsha bī rnams kyi gan du soṅ ste rkaṅ pa gñis la gtugs nas
smras pa | (3) bu’i sloṅ mo stsol cig | de dag gis smras pa | kwa’i naṅ rje de ci ñes |
des de dag la rgyas par brjod pa daṅ | de nas kha cig gis smras pa | śes ldan dag śar gyi
sgo ba ’di bdag can la yun riṅ po nas phan pa byed byed pa yin gyis || gal te ’di’i bu tshogs
can (4) ma ’dod na sbyin no || gźan dag gis smras pa | ma ñes kyis de bźin bya’o źes de
dag gis de la ut+pa la’i mdog byin no || śar gyi sgo ba’i bu des tshogs las thob pas bag
tsha ba med par ut+pa la’i mdog chuṅ mar blaṅs so || de nas de’i phas nub kyi sgo ba la smras
pa | śed mthun (5) khye’u la bu mo bag mar thoṅ śig | des smras pa | śed mthun khyod
kyi bus chuṅ ma blaṅs zin na bag ma gźan gyis ci bya || des smras pa | śed mthun sṅar ’thams
zin gyis da byin cig daṅ | gal te kho bo la ’byor pa yod par gyur na kho bo’i bu’i chuṅ
ma’i ’khor rnam par (6) ’jog par byed do || nub kyi sgo bas sṅar ’thams pa’i phyir śar gyi
sgo ba’i bu la bu mo byin no || śar gyi sgo ba’i bu des kyaṅ ñi ma daṅ | tshes graṅs daṅ
| yud tsam gyi sbyor bas de bag mar blaṅs so || de’i tshe na tshe daṅ ldan pa maud gal gyi
bu chen po śar gyi sgo ba de’i khyim du (7) ’gro bas des bu mo de la smras pa | bu mo khyod
kyi chen ma gaṅ yin pa de ni khyod kyi ma’o || khyod kyi khyim thab gaṅ yin pa ’di ni
khyod kyi miṅ po yin gyis || ma la rab tu sdaṅ ba’i sems ma skyed cig | sems can dmyal ba
la gźol bar ’gyur bar ma byed cig | ut+pa la’i (222a1) mdog de daṅ lhan cig rtse bar byed
| dga’ bar byed | dga’ mgur spyod par byed pa las bu byuṅ nas bu mo das khye’u de sgo khaṅ
gi phyi rol du rtser gźug par brtsams pa daṅ | ji tsam na bram ze źig lam de nas ’gro ba
des mthoṅ nas des tshigs su bcad (2) pa smras pa |

mi rnams naṅ na mchog gi rab kyi mchog ||mtshuṅs med rgyal ba skyob pa’i ñan thos ma ||me tog
man dā ra ka rab ’dra ba ||sriṅ mo khye’u ’di khyod kyi ci źig yin ||

des kyaṅ tshigs su bcad pa smras pa |

bram ze ’di na bdag gi miṅ po daṅ ||miṅ (3) po’i bu daṅ bu daṅ skud po yin ||’di yi pha de bdag
gi pha yin te ||miṅ por gyur nas da ltar khyo ’di yin ||

ut+pa la’i mdog gis thos nas des bu mo mṅag gźug ma la smras pa | bu mo ’di gñis ci zer | des
smras pa | ’di gñis mad pa mchi’o || (4) śo be mi mchi’o || ’di la ci bden | khyod kyi bu
bdag gis śar sgor bor ba gaṅ lags pa de ni da ltar khyod kyi khyim thab ’di lags so || khyod
kyi bu mo bdag gis nub sgor bor ba gaṅ lags pa de ni da ltar khyod kyi chun ma ’di lags
so || ut+pa la’i (5) mdog gis bsams pa | sṅon ni bdag ma daṅ chen chuṅ du gyur nas yaṅ
bu mo daṅ chen chuṅ du gyur || da yaṅ bdag bu mo daṅ chen chuṅ du gyur ciṅ bu khyim thab tu
gyur gyis || rnam pa thams cad du ’gro bar bya’o sñam nas || de mgo g-yogs te khyim nas
byuṅ pa daṅ | ji (6) tsam na don mthun rgyal po’i khab tu ’phags pa mthoṅ nas de de daṅ lhan
cig rgyal po’i khab tu soṅ ṅo || der yaṅ ’jud mthun ma’i ’tsho bas ’tsho bar byed do ||
ji tsam na dga’ ’dun lṅa brgya skyed mos tshal du ’phags nas de dag gis gros bya bar brtsams
pa | śes ldan dag (7) bdag cag gyi na de bźin du skyed mos tshal du doṅ ste ci ruṅ | ’jud
mthun ma ’ga’ źig bkri’o || de ltar bya’o || gaṅ bkri | sa ’dzin ma’o || ma ñes so źes
de dag gis sa ’dzin ma ut+pa la’i mdog kār ṣā pa ṇa lṅa brgyas glas te skyed mos tshal du
khrid do || de dag zos (222b1) śiṅ ’thuṅs nas de daṅ lhan cig rtse bar byed | dga’ bar byed
|| dga’ mgur spyod par byed do || tshe daṅ ldan pa maud gal gyi bu chen pos ut+pa la’i
mdog gdul ba’i dus śes nas de dag daṅ ha caṅ thag mi riṅ ba na śiṅ ljon pa źig gi druṅ na
’chag ciṅ ’dug go || de na dga’ ’dun (2) gcig gis smras pa | ’phags pa maud gal gyi bu chen
po ’di ni ñon moṅs pa’i ’chiṅ ba lta bu las grol ba yin gyi bdag cag ni ’dod pa’i ’dam du
byiṅ ba yin no || ut+pa la’i mdog gis smras pa | bdag gis yaṅs pa can du spos ’tshoṅ gi
khye’u mi sdug pa thob pa rjes su ’jug par (3) byas so | dge ’dun des smras pa | smras pa
de’i don ci ’di yaṅ rjes su ’jug par byed ’dod dam || des smras pa | ci ’di skyes pa skyes
pa’i dbaṅ po daṅ ldan pa yin nam | ’di skyes pa skyes pa’i dbaṅ po daṅ ldan pa yin no ||
kho mos gal te ’di rjes su ’jug par bya na khyed la (4) ci dbab | kāR+śā pa ṇa lṅa brgya’o
|| gal te khyod kyis ’di rjes su ’jug par ma nus na khyod la ci dbab | khyod gcig pu’i chuṅ
ma khuṅ pa’o || ma ñes kyis de ltar gyis śig | ut+pala la’i mdog gis khas blaṅs nas de
tshe daṅ ldan pa maud gal gyi bu chen po ga la ba der soṅ ste phyin (5) nas bud med kyi g-yo
dag daṅ | bud med kyi gya gyu dag daṅ || bud med kyi sgyu gaṅ dag yin pa de dag ñe bar
bstan par brtsams pa daṅ || tshe daṅ ldan pa maud gal gyi bu chen po dbaṅ po dag phab ste
’dug go || des bsams pa | bud med kyi yul (6) gyi reg pa ni dug yin pas bdag gis ’khyud na
’di bdag gi dbaṅ du ’gyur ro sñam nas | des ’khyud par brtsams pa daṅ || tshe daṅ ldan pa
maud gal gyi bu chen po ṅaṅ pa’i rgyal po ’dab ma brkyaṅ ba ltar steṅ gi nam mkha’ la mṅon
par ’phags nas tshigs su bcad pa dag smras pa |

(7) rus pa’i ’khrul ’khor spyil bu la || chu bas yoṅs su dkris gyur ciṅ ||mi gtsaṅ rul ba dri
ṅa ba || gźan la sten ciṅ bdag gir byed ||

btsog pas gaṅ ba’i rkyal po khyod || gsoṅ ldoṅ phol mig ṅal skyen ldan ||rgyun lam dgu nas rtag
tu ni || mi (223a1) gtsaṅ rab tu ’dzag pa yin ||

ji ltar kho bos khyod śes ltar || skye bos khyod ni śes gyur na ||dbyar dus phyi sa’i gnas gźin
du || thag riṅ rnam par spoṅ bar ’gyur ||

gaṅ phyir byis pa gti mug gis || mun pas bsgribs pas mi śes pa ||de phyir (2) rdzab la glaṅ
rgan bźin || de dag khyod la chags par byed ||

ut+pa la’i mdog gis kyaṅ tshigs su bcad pa dag smras pa |

skal ba chen po de lta lags || ’phags pas ji skad gsuṅs pa bźin ||rus pa’i ’khrul ’khor spyil
bu la || chu bas yoṅs su dkris gyur ciṅ ||

(3) mi gtsaṅ rus pa dri ṅa ba || gźan la sten ciṅ bdag gir bgyid ||btsog pas bltam pa’i rkyal
pa bdag || gsoṅ ldoṅ phol mig ṅal skyen ldan ||

rgyun lam dgu nas rtag tu ni || mi gtsaṅ rab tu ’dzag pa lags ||ji ltar ’phags pas bdag mkhyen
ltar || skye bos (4) bdag ni ’tshal gyur na ||

dbyar dus slad sa’i gnas bźin du || thag riṅ rnam par spoṅ bar ’gyur ||gaṅ phyir byis pa gti
mug gi || mun pas bsgribs pas ma ’tshal ba ||

de phyir rdzab la glaṅ rgan bźin || de dag bdag la chags par bgyid ||skal ba chen po (5) mar
gśegs te || ’phags pa chos ni bstan du gsol ||śes rab mchog gi bstan pa la || bdag gis khyod
kyi ñan thos bgyi ||

de nas tshe daṅ ldan pa maud gal gyi bu chen po steṅ gi nam mkha’i dkyil nas babs nas des de’i
bsam pa daṅ | bag la ñal daṅ | khams (6) daṅ | raṅ bźin khoṅ du chud nas | ’di ltar ut+pa
la’i mdog gis stan de ñid la ’dug bźin du ’jig tshogs la lta ba’i ri’i rtse mo ñi śu mtho
ba ye śes kyi rdo rjes bcom ste rgyun du źugs pa’i ’bras bu mṅon sum du byas pa de ltar
’phags pa’i bden pa bźi yaṅ dag par (7) so sor rtogs par byed pa’i chos bstan pa byas so
| des bden pa mthoṅ nas smras pa | ’phags pa ga gis dge ba’i bśes gñen ’phags pa la brten
nas ’phags pas bdag la gaṅ mdzad pa ’di lta bu ni bdag la phas kyaṅ ma bgyis | mas kyaṅ ma
bgyis | (223b1) rgyal pos kyaṅ ma bgyis || lha rnams kyis kyaṅ ma bgyis || sṅon gyi pha mes
dag gis kyaṅ ma bgyis | dge sbyoṅs daṅ bram ze dag gis kyaṅ ma bgyis || byams pa daṅ mdza’
bśes daṅ rtsa lag gi tshogs kyis kyaṅ ma bgyis te || khrag daṅ mchi ma’i rgya mtsho ni
bskams || (2) rus pa’i ri dag las ni bsgral || ṅan soṅ gi sgo dag ni bkum || mtho ris daṅ
thar pa’i sgo dag ni phye || sems can dmyal ba daṅ dud ’gro daṅ yi dgas nas ni rkaṅ pa phyuṅ
|| lha daṅ mi rnams kyi naṅ du ni bźag | thog ma ma mchis pa’i dus nas bsags pa’i ’jig
(3) tshogs la lta ba’i ri’i rtse mo ñi śu mtho ba ye śes kyi rdo rjes bcom ste rgyun du źugs
pa’i ’bras bu ni thob ste || ’phags pa bdag ni mṅon par źugs pa lags so || ’phags pa bdag
ni mṅon par źugs pa lags te || ’phags pa bdag bcom ldan ’das daṅ | (4) chos daṅ dge sloṅ
gi dge ’dun la skyabs su mchi yis | bdag dge bsñen mar gzuṅ du gsol || deṅ slan chad nas
ji srid du ’tsho’i bar du glo ba thag pa nas rab tu daṅ bas skyabs su mchi’o || de nas rigs
kyi bu mo ut+pa la’i mdog gis tshe daṅ ldan pa maud gal gyi bu (5) chen po’i rkaṅ pa gñis
la gtugs te smras pa | btsun pa maud gal gyi bu chen po bdag legs par gsuṅs pa’i chos
’dul ba la rab tu ’byuṅ ba daṅ rdzogs par bsñen pa dge sloṅ ma’i dṅos po ’thob na | bdag bcom
ldan ’das kyi spyan sṅar tshaṅs par spyad pa spyod (6) do || des smras pa | sriṅ mo soṅ
la khyim thab dag la gsol cig | de de dag gi gan du soṅ ste smras pa | rje’i sras dag bdag
rab tu ’byuṅ bar ci gnaṅ || de dag gis smras pa | sa ’dzin ma ci’i phyir kho bo cag la
cho ’dri bar byed || des smras pa | mad bar rab (7) tu ’byuṅ ste co ’dri bar mi bgyid do ||
de dag gis smras pa | gal te de lta na rab tu byuṅ śig | de de dag gis gnaṅ nas tshe daṅ
ldan pa maud gal gyi bu chen po ga la ba der soṅ ba daṅ | des de khrid nas bcom ldan ’das
ga la ba der soṅ ste phyin nas bcom ldan (224a1) ’das kyi źabs gñis la mgo bos phyag ’tshal
te mtha’ gcig tu ’dug go || mtha’ gcig tu ’dug nas bcom ldan ’das la tshe daṅ ldan pa maud
gal gyi bu chen pos ’di skad ces gsol to || btsun pa ut+pa la’i mdog ’di legs par gsuṅs
pa’i (2) chos ’dul ba la rab tu ’byuṅ ba daṅ rdzogs par bsñen pa dge sloṅ ma’i dṅos po ’tshal
lo || bcom ldan ’das kyis bka’ stsal pa | ma ñes kyis rab tu ’byuṅ ba legs so źes bka’
stsal nas | raṅ ñid kyis skye dgu’i bdag mo chen mo la phrin yig bri bar brtsams so ||
(3) bcom ldan ’das phrin yig mdzad pa na rgyal po gzugs can sñiṅ po ’oṅs te gsol pa | bcom
ldan ’das ’jud mthun ma ’di ci’i slad du ’dir mchis || bcom ldan ’das kyis bka’ stsal pa
| rgyal po chen po de skad ma zer cig | khyod kyi chos kyi sriṅ mo ’di legs (4) par gsuṅs
pa’i chos ’dul ba la rab tu ’byuṅ ba daṅ rdzogs par bsñen pa dge sloṅ ma’i dṅos po ’dod do
|| bcom ldan ’das gaṅ du phrin yig mdzad || rgyal po chen po mñan yod du skye dgu’i bdag
mo chen mo la’o || bcom ldan ’das bdag gis kyaṅ ’di la bsel ba (5) stsal bar bgyi’o || rgyal
po chen po ma ñes so || rgyal po de’i bsel ba bskos so || ut+pa la’i mdog gis phrin yig
mnos te mñan yod du soṅ ba daṅ | skye dgu’i bdag mo chen mo gau ta mīsa te rab tu phyuṅ rdzogs
par bsñen par byas te || gdams ṅag byin nas de (6) gcig tu dben pa bag yod pa rtun pa
daṅ ldan pa | bdag ñid btaṅ bar gnas pa na ’khor ba’i ’khor lo cha lṅa pa g-yo ba daṅ mi
g-yo ba ’di ñid rig ste ’du byed kyi rnam pa thams cad ñams pa daṅ | ltuṅ ba daṅ rnam par
’thor ba daṅ | rnam par ’jig pa’i chos ñid kyis (7) zil gyis mnan nas ñon moṅs pa thams cad
spaṅs pas rigs kyi bu mo dag gaṅ gi phyir skra bregs te gos ṅur smrig dag bgos nas yaṅ
dag pa kho nar dad pas khyim nas khyim med par rab tu ’byuṅ bar byed pa tshaṅs par spyod pa’i
mtha’ bla na med pa de tshe de ñid la raṅ gi (224b1) mṅon par śes pas mṅon sum du byas
te bsgrubs nas bdag gi skye bzad do || tshaṅs par spyod pa spyad do || bya ba byas so ||
srid pa ’di las gźan mi śes so źes go bar byed ciṅ dgra bcom pa khams gsum pa las ’dod chags
daṅ bral ba || boṅ ba daṅ gser du (2) mñam pa | nam mkha’ daṅ lag mthil du mtshuṅs pa’i
sems daṅ ldan pa | tsan+dana bźag pa lta bu rig pas sgo ṅa’i sbubs dral bar gyur ciṅ || rig
pa daṅ mṅon par śes pa daṅ | so so yaṅ dag par rig pa thob pa | srid pa daṅ ’dod pa’i rñed
pa daṅ bkur sti la rgyab (3) kyis phyogs || dbaṅ po daṅ ñe dbaṅ daṅ bcas pa’i lha rnams
kyis mchod par bya ba daṅ | rjed par bya ba daṅ | mṅon du smra bar bya bar gyur to || de
nas bcom ldan ’das kyis dge sloṅ rnams la bka’ stsal pa | dge sloṅ dag ṅa’i ñan thos ma rdzu
’phrul (4) che ba || mthu che ba rnams kyi naṅ na ’di lta ste | dge sloṅ ut+pa la’i mdog
’di mchog yin no || dge sloṅ rnams the tshom skyes nas the tshom thams cad gcod pa saṅs
rgyas bcom ldan ’das la źus pa | btsun pa ut+pa la’i mdog gis las ci źig bgyis na des mig
(5) ut+pa la ’dra ba | ut+pa la’i dri daṅ ldan pa | ut+pa la’i ze’u ’bru’i mdog ’dra bar
gyur || las ci źig bgyis na des skyes pa dag gis phoṅs pa ma mchis par gyur ciṅ | bcom ldan
’das kyi bstan pa la rab tu byuṅ nas ñon moṅs pa thams cad spaṅs pas dgra (6) bcom pa ñid
mṅon sum du bgyis || las ci źig bgyis na de ñan thos ma rdzu ’phrul che ba mthu che ba mthu
che ba rnams kyi mchog tu bstan || bcom ldan ’das kyis bka’ stsal pa | dge sloṅ dag ut+pa
la’i mdog ñid kyis las tshogs rñed pa | rkyen yoṅs su bsgyur ba | (7) ’od pa bźin du ñe
bar gnas pa | gdon mi za bar ’byuṅ bar ’gyur ba dag byas śiṅ bsags pas ut+pa la’i mdog ñid
kyis las byas śiṅ bsags pa dag gźan su źig gis so sor myoṅ bar ’gyur || dge sloṅ dag las
byas śiṅ bsags pa dag ni phyi rol (225a1) gyi sa’i khams la rnam par smin par mi ’gyur |
chu’i khams la mi ’gyur | me’i khams la mi ’gyur || rluṅ gi khams la mi ’gyur gyi | ’di ltar
las dge ba daṅ mi dge ba byas śiṅ bsags pa dag ni zin pa’i phuṅ po daṅ | khams daṅ skye
mched dag (2) la rnam par smin par ’gyur te || las rnams bskal pa brgyar yaṅ ni || chud
mi za ba’aṅ tshogs daṅ dus | rñed na lus can rnams la ni || ’bras bu dag tu ’gyur ba ñid ||
dge sloṅ dag sṅon byuṅ ba ri brags śig na khyim bdag cig ’dug pa des rigs mñam pa (3) las
chuṅ ma blaṅs nas de de daṅ lhan cig rtse bar byed || dga’ bar byed | dga’ mgur spyod par
byed do || de dus gźan źig na zoṅ thogs te yul gźan du soṅ ṅo || de’i chuṅ ma gos daṅ zas
bzaṅ bas ñon moṅs pa dag gis gnod par gyur nas de daṅ ha caṅ thag (4) mi riṅ ba na ’jud
mthun ma’i khyim źig ’dug pa der skyes pa gźan dag ’jug cig gźan dag ’byuṅ ba mthoṅ nas des
bsams pa | bud med ’di ni bsod nams byas pa yin pas ’di skyes pa dag gis phoṅs pa yin na
| bdag kyaṅ gaṅ gis skyes pa dag gis (5) phoṅs pa med par ’gyur ba de lta bu’i thabs ci yod
sñam nas de de ltar sems pa na || der gcer bu pa’i ñan thos ma źig ’oṅs nas des de la smras
pa || phu nu mo gaṅ gis gaṅ sems pa daṅ gaṅ sgrub pa de thams cad ’grub par ’gyur pa
de lta bu’i thabs ci yod || des (6) smras pa | phu nu mo kho mo’i miṅ po rab tu byuṅ ba brtul
źugs grub pa bdag ñid chen po źig yod pa de la zan byin la smon lam thob śig daṅ | khyod
gaṅ sems pa daṅ gaṅ sgrub pa de thams cad grub par ’gyur ro || des smras pa | phu nu mo
gal te de lta na soṅ la (7) bdag ñid chen po de kho mo’i khyim du zan la bos śig | des de
zan la bos so || khyim bdag gi chuṅ ma des kyaṅ zan sbyar ciṅ | ut+pa la dag gis lag pa sta
gon byas so || gcer bu pa dag ni dus su yaṅ zan za la | dus ma yin par yaṅ za bas de yun
riṅ źig (225b1) thogs so || saṅs rgyas rnams ’byuṅ ba med pa’i tshe | raṅ saṅs rgyas dman
pa daṅ bkren pa la rjes su sñiṅ brtse ba | bas mtha’i gnas mal la dga’ ba | bse ru lta bu
gcig pu ’jig rten gyi yon gnas su gyur pa dag ’jig rten du byuṅ ṅo || ji tsam na raṅ saṅs
rgyas (2) śig ljoṅs rgyu ba na ri brags der phyin nas de sṅa dro śam thabs bgos lhuṅ bzed
daṅ chos gos thogs te bsod sñoms la rgyu ba na khyim der źugs pa daṅ | khyim bdag gi chuṅ
ma des lus mdzes pa | sems mdzes pa de mthoṅ nas des bsams pa | ’di ni brtul źugs grub pa
| (3) bdag ñid chen po de yin gyis zan sbyin no sñam nas | des de zas bsod pas tshim par
byas śiṅ de la ut+pa la dag gis kyaṅ mchod pa byas so || bdag ñid chen po de dag ni lus kyis
chos ston gyi tshig gis chos mi ston pas raṅ saṅs rgyas de zas kyi bya ba byas nas | de
la sñiṅ brtse (4) ba’i phyir dad pa’i rgyal po ’dab ma brkyaṅ ba ltar steṅ gi nam mkha’
la mṅon par ’phags nas ’bar ba daṅ | gsal ba daṅ | char ’bebs pa daṅ | glog ’byin pa’i cho
’phrul dag bya bar brtsams so || so so’i skye bo ni rdzu ’phrul la myur du sems gtod par
byed pa yin (5) pas khyim bdag gi chuṅ ma des gus par bsgrim pa daṅ bcas pas de’i rkaṅ pa
gñis la phyag ’tshal te smon lam btab pa | bdag gis yon gnas yaṅ dag par gyur pa ’di lta bu
la mchod pa byas pa gaṅ yin pa’i dge ba’i rtsa ba ’dis bdag skyes pa dag gis phoṅs pa (6)
med par ’gyur źiṅ ’di bas ches khyad par du ’phags pa’i ston pa mñes par byed ciṅ thugs
byuṅ bar mi byed pa’i yon tan gyi rnam pa de lta bu dag kyaṅ thob par gyur cig ces btab bo
|| dge sloṅ dag de’i tshe de’i dus na khyim bdag gi chuṅ ma gaṅ yin pa de ni ut+pa la’i mdog
(7) ’di yin te || ’dis raṅ saṅs rgyas la zan byin te ut+pa la dag gis mchod pa byas pa
gaṅ yin pa’i las de’i rnam par smin pas ni da ltar mig ut+pa la ’dra ba || ut+pa la’i ze’u
’bru’i mdog ’dra bar gyur to || bdag gis yon gnas (226a1) yaṅ dag par gyur pa ’di lta bu
la mchod pa byas pa gaṅ yin pa’i dge ba’i rtsa ba ’dis bdag skyes pa dag gis phoṅs pa med
par ’gyur źiṅ || ’di bas ches khyad par du ’phags pa’i ston pa mñes par byed ciṅ thugs byuṅ
bar mi byed pa’i yon tan gyi rnam pa de lta (2) bu dag kyaṅ thob par gyur cig ces smon
lam btab pa des ni skyes pa dag gis phoṅs pa med par gyur ciṅ || ṅa’i bstan pa la rab tu byuṅ
nas ñon moṅs pa thams cad spaṅs pas dgra bcom pa ñid mṅon sum du byas śiṅ || ’dis raṅ
saṅs rgyas bye ba phrag ’bum bas ches (3) khyad par du ’phags pa’i ston pa ṅa mñes par byas
śiṅ thugs byuṅ bar ma byas so || ñan thos ma rdzu ’phrul che ba || mthu che ba rnams kyi
mchog tu bstan pa gaṅ yin pa de ni smon lam gyi dbaṅ gis te | gaṅ du smon lam btab ce na
| dge sloṅ dag sṅon byuṅ ba bskal pa (4) chen po bzaṅ po ’di ñid la skye dgu’i tshe lo ñi
khri thub pa na ston pa de bźin gśegs pa dgra bcom pa yaṅ dag par rdzogs pa’i saṅs rgyas rig
pa źabs su ldan pa | bde bar gśegs pa ’jig rten mkhyen pa | skyes bu ’dul ba’i kha lo sgyur
ba | bla na med pa | lha (5) daṅ mi rnams kyi ston pa | saṅs rgyas bcom ldan ’das ’od
sruṅ ’jig rten du byuṅ ste | de bā rā ṇa sī na draṅ sroṅ smra ba ri dgas kyi nags na ñer
bar rten ciṅ bźugs so || de’i bstan pa la ’di rab tu byuṅ nas dge sloṅ ma gaṅ gis de rab tu
phyuṅ ba’i dge sloṅ ma de de bźin (6) gśegs pa yaṅ dag par rdzogs pa’i saṅs rgyas ’od sruṅ
gis ñan thos rdzu ’phrul che ba | mthu che ba rnams kyi mchog tu bstan to || de na ’dis
tshe ji srid par tshaṅs par spyod pa spyad na yon tan gyi tshogs ’ga’ yaṅ ma thob nas | de’i
’og tu ’chi ba’i tshe smon (7) lam ’di skad ces bdag gis bcom ldan ’das de bźin gśegs
pa yaṅ dag par rdzogs pa’i saṅs rgyas yon gnas bla na med pa ’od sruṅ tshe ji srid par tshaṅs
par spyod pa spyad na yon tan gyi tshogs ’ga’ yaṅ ma thob ste | bdag gis tshe ji srid
par tshaṅs par (226b1) spyod pa spyad pa’i dge ba’i rtsa ba ’dis bcom ldan ’das de bźin gśegs
pa yaṅ dag par rdzogs pa’i saṅs rgyas ’od sruṅ gis bram ze’i khye’u bla ma la bram ze’i
khye’u khyod ma ’oṅs pa’i dus na skye dgu’i tshe lo brgya thub pa na de bźin gśegs pa dgra
bcom pa yaṅ dag par rdzogs (2) pa’i saṅs rgyas rig pa daṅ źabs su ldan pa | bde bar gśegs
pa | ’jig rten mkhyen pa | skyes bu ’dul ba’i kha lo sgyur ba | bla na med pa | lha daṅ
mi rnams kyi ston pa | saṅs rgyas bcom ldan ’das śākya thub pa źes bya bar ’gyur ro źes luṅ
bstan pa de’i bstan pa (3) la bdag rab tu byuṅ nas ñon moṅs pa thams cad spaṅs pas dgra
bcom pa ñid mṅon du byed ciṅ || ji ltar mkhan mo ’di bcom ldan ’das de bźin gśegs pa yaṅ
dag par rdzogs pa’i saṅs rgyas ’od sruṅ gis ñan thos ma rdzu ’phrul che ba | mthu chen ba
rnams kyi mchog tu bstan (4) pa de bźin du | bdag kyaṅ bcom ldan ’das śākya thub pa | śākya
’i seṅ ge | śākya ’i rgyal po’i gtso bo des ñan thos ma rdzu ’phrul che ba | mthu che ba
rnams kyi mchog tu bstan par gyur cig ces gdab par brtsams pas smon lam de’i dbaṅ gis da
ltar de bźin gśegs (5) pas ñan thos ma rdzu ’phrul che ba | mthu che ba rnams kyi mchog tu
bstan to || yaṅ dge sloṅ rnams the tshom skyes nas the tshom thams cad gcod pa saṅs rgyas
bcom ldan ’das la źus pa || btsun pa ut+pa la’i mdog gis las ci źig bgyis na des tshol par
gyur (6) bcom ldan ’das kyis bka’ stsal pa | dge sloṅ dag ut+pa la’i mdog ñid kyis las tshogs
rñed pa | rkyen yoṅs su bsgyur ba | ’od pa bźin du ñe bar gnas pa | gdon mi za bar ’byuṅ
bar ’gyur ba dag byas śiṅ bsags pa | ut+pa la’i mdog ñid kyis las (7) byas śiṅ bsags
pa dag gźan su źig gis so sor myoṅ bar ’gyur || dge sloṅ dag las byas śiṅ bsags pa dag ni
phyi rol gyi sa’i khams la rnam par smin par mi ’gyur | chu’i khams la mi ’gyur || me’i khams
la mi ’gyur || rluṅ gi khams la mi ’gyur gyi | (227a1) ’di ltar las dge ba daṅ mi dge
ba byas śiṅ bsags pa dag ni zin pa’i phuṅ po daṅ | khams daṅ skye mched dag la rnam par smin
par ’gyur te || las rnams bskal pa brgyar yaṅ ni || chud mi za ba’aṅ tshogs daṅ dus ||
rñed na lus can rnams la ni || (2) ’bras bu dag tu ’gyur ba ñid || dge sloṅ dag sṅon byuṅ
ba ri brags śig na ’di bud med smyan byed pa źig tu gyur nas de na ’dis bu lta bu maṅ po dag
ma lta bu dag daṅ lhan cig bsdus śiṅ | miṅ po lta bu maṅ po dag kyaṅ sriṅ mo lta bu dag
daṅ lhan cig bsdus pas las de’i rnam par (3) smin pas da ltar tshol par gyur to || dge sloṅ
dag de ltar na las gcig tu gnag pa rnams kyi rnam par smin pa ni gcig tu gnag pa yin la
| las gcig tu dkar ba rnams kyi rnam par smin pa yaṅ gcig tu dkar ba yin | las ’dren ma rnams
kyi rnam par smin pa yaṅ (4) ’dren ma yin no || dge sloṅ dag de lta bas na las gcig tu
gnag pa rnams daṅ | ’dren ma rnams spaṅs nas las gcig tu dkar ba rnams la brtsal bar bya
ste || dge sloṅ dag khyed kyis de ltar bslab par bya’o || ut+pa la’i mdog gi kun du spyod
pa ni bsod sñoms (5) brgyus nas bsod sñoms kyi phud daṅ por dge ’dun la ’bul źiṅ phyis gźan
du brgyus te bdag ñid za bar byed de | ji tsam dus gźan źig na de bsod sñoms la źugs nas
des bsod sñoms kyi phud dge ’dun la phul nas || de’i ’og tu bdag ñid kyi don du brgyus pa
daṅ | (6) dge sloṅ glo bur du ’oṅs pa źig bsod sñoms la źugs pa na de spyod yul la mi mkhas
pas ci yaṅ ma rñed pa de ut+pa la’i mdog gis mthoṅ nas smras pa | ’phags pa ci yaṅ ma
brñes sam | ’phags ma ci yaṅ ma rñed do || des bdag ñid kyi bsod sñoms de bsod (7) sñoms pa
de la phul nas de’i zan chad par gyur to || ñe dga’ sa de mthoṅ nas des bsams pa | sriṅ
mo ’di ni dge ’dun la mṅon par dad pa ’ba’ źig tu ma zad kyi gaṅ zag la yaṅ mṅon par dad pa
’dra na | ’di bag ma par bya’o sñam nas phyi de ñin par ut+pa (227b1) la’i mdog bsod sñoms
la źugs nas | des bsod sñoms kyi phud dge ’dun la phul nas bdag ñid kyi don du gñis pa
bsgrubs pa daṅ | ñe dga’ yaṅ ’oṅs nas smras pa | ’phags ma rñed pa cuṅ zad yod dam | des smras
pa | ’phags pa mchis na gsol na (2) bźeṅ dam | lha’i gnas kyi lhag ma ji lta ba bźin
no || ’phags pa gal te de lta na lhuṅ bzed bzed du gsol | des lhuṅ bzed bzed pa daṅ | des
bsod sñoms de de’i lhuṅ bzed du phul lo || ut+pa la’i mdog ñi ma gñis su zan chad pas ñam
chuṅ ba’i (3) sbyor bas brgyal te sa la sgyel ba daṅ | ma dad pa dag gis glags rñed nas |
śes ldan dag ut+pa la’i mdog ’di ’dod chags daṅ bral lo źes grag na | śākya gźon nu gzugs
bzaṅ ba ’di mthoṅ nas ’dod chags kyis brgyal te sa la sgyel bar gyur pa de ji lta (4) źes
smod pa la źugs pa’i skabs de dge sloṅ rnams kyis bcom ldan ’das la gsol to || de nas bcom
ldan ’das kyis byuṅ ba ’di daṅ gleṅ gźi ’di daṅ || skabs ’di la dge sloṅ gi dge ’dun bsdu
ba mdzad do źes bya ba la sogs pa sṅa ma bźin no || saṅs rgyas (5) bcom ldan ’das rnams ni
mkhyen bźin du rmed par mdzad pa ste źes bya ba la sogs pa yaṅ sṅa ma bźin te || saṅs rgyas
bcom ldan ’das kyis ñe dga’ la rmas pa | ñe dga’ khyod dge sloṅ ma ñe du ma yin pa lam
po che na ’dug pa bsod sñoms kyi phyir groṅ du ’gro ba (6) las bca’ ba daṅ bza’ ba raṅ gi
lag gis blaṅs te ’cha’ źiṅ za ba bden nam | btsun pa mad do || saṅs rgyas bcom ldan ’das
kyis dge sbyoṅ gi tshul ma yin pa | rjes su mthun pa ma yin pa | ruṅ ba ma yin pa | tshul
daṅ mthun pa ma yin pa de ni (7) rab tu byuṅ bas bya ba ma yin no źes rnam par smad pa mdzad
do || de nas bcom ldan ’das kyis rnam graṅs du mas rnam par smad nas dge sloṅ rnams la
bka’ stsal pa | dge sloṅ dag de lta bas na phan yon bcu yaṅ dag par gzigs pas ’dul ba la ñan
(228a1) thos rnams kyi bslab pa’i gźi bca’ bar bya ste źes bya ba la sogs pa sṅa ma bźin
no || ṅa’i ñan thos rnams kyis ’dul ba la bslab pa’i gźi ’di ltar gdon par bya ste || yaṅ
dge sloṅ gaṅ dge sloṅ ma ñe du ma yin pa lam po che na ’dug pa bsod sñoms (2) kyi phyir
groṅ du ’gro ba las bca’ ba daṅ | bza’ ba raṅ gi lag gis blaṅs te ’cha’ ’am zan dge sloṅ des
phyi rol kun dga’ ra bar soṅ ste || dge sloṅ rnams la tshe daṅ ldan pa dag bdag la smad
pa’i gnas mi rigs pa so sor bśags par bya ba byuṅ gis chos de so sor (3) ’chags so źes so
sor bśags par bya ste | chos ’di ni so sor bśags par bya ba’o || yaṅ dge sloṅ gaṅ źes bya
ba ni śākya ’i bu ñe dga’ ’am || gźan yaṅ de lta bu gaṅ yin pa’o || dge sloṅ ma źes bya ba
ni chos ’di pa’o || ñe du ma yin pa źes bya ba ni phyi mo daṅ | (4) mes po daṅ | phrugs
las brten pa’i bdun pa tshun cad ni ñe du yin la de phan cad ni ñe du ma yin no || lam bo
che na ’dug pa źes bya ba ni sraṅ du soṅ ba’o || bsod sñoms kyi phyir groṅ du ’gro ba źes
bya ba la | groṅ źes bya ba ni gaṅ na lam po che daṅ sraṅ daṅ bźi mdo daṅ sum (5) mdo dag
yod pa’o || las źes bya ba ni gan nas so || bca’ ba daṅ bza’ ba źes bya ba ni bca’ ba lṅa
daṅ bza’ ba lṅa’o || raṅ gi lag gis źes bya ba ni lag gis lag tu’o || blaṅs te źes bya ba
ni byin len stobs su bcug ste’o || ’cha’ ’am za na źes bya ba ni mgul (6) du mid na’o || dge
sloṅ des źes bya ba ni dge sloṅ gaṅ yin pa des so || phyi rol kun dga’ bar soṅ ste źes
bya ba ni groṅ gi phyi rol gtsug lag khaṅ du soṅ ste’o || dge sloṅ rnams la źes bya ba ni
de na dge sloṅ gaṅ dag ’khod pa la’o || tshe daṅ ldan pa bdag la smad pa’i (7) gnas źes bya
ba ni smad par bya ba’o || mi rigs pa źes bya ba ni tshul daṅ mi mthun pa’o || so sor bśags
par bya ba źes bya ba ni mthol bar bya ba’o || byuṅ gis źes bya ba ni ltuṅ ba byuṅ gis
so || chos de źes bya ba ni chos ma yin pa chos kyi sgrar gsuṅs pa de’o || so sor (228b1)
’chags so źes bya ba ni mthol lo źes so || so sor bśags par bya ba ni mthol bar bya ste’o
|| chos ’di ni so sor bśags par bya ba’o źes bya ba ni chos ’di ni mthol bar bya ba ste ||
des nas so sor bśags par bya ba’o źes gsuṅs so || de la ltuṅ bar ji (2) ltar ’gyur źe na
| dge sloṅ gis dge sloṅ ma ñe du ma yin pa lam po che na ’dug pa bsod sñoms kyi phyir groṅ
du ’gro ba las ñe du ma yin par ’du śes pas bca’ ba daṅ | bza’ ba raṅ gi lag gis blaṅs te
’cha’ ’am za na so sor bśags par bya bar ’gyur ro || ñe du ma yin (3) pa la yid gñis za
bas bca’ ba daṅ | bza’ ba raṅ gi lag gis blaṅs te ’cha’ ’am za na so sor bśags par bya bar
’gyur ro || dge sloṅ gis dge sloṅ ma ñe du lam po che na ’dug pa bsod sñoms kyi phyir groṅ
du ’gro ba las ñe du ma yin par ’du śes pas bca’ ba daṅ (4) bza’ ba raṅ gi lag gis blaṅs
te ’cha’ ’am zan ñes byas su ’gyur ro || ñe du la yid gñis za bas bca’ ba daṅ | bza’ ba raṅ
gi lag gis blaṅs te ’cha’ ’am za na ñes byas su ’gyur ro || las daṅ po pa daṅ | smyos pa
daṅ | sems ’khrugs pa daṅ | (5) tshor ba dag gis ñen pa ltuṅ ba med do || dge sloṅ ma las
zas len pa’i so sor bśags par bya bste daṅ po rdzogs s+ho || || ’dul ba rnam par ’byed pa
| bam po brgyad bcu rtsa gcig pa |

