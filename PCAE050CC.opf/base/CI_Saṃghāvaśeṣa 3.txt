[Saṃghāvaśeṣa 3]saṅs rgyas bcom ldan ’das mñan yod na rgyal byed kyi tshal mgon med zas sbyin
gyi kun dga’ ra ba na bźugs so || drug sde dag gi kun tu spyod pa ni ’dir bdag cag gis bram
ze daṅ | khyim bdag ’oṅs śiṅ lhags pa rnams la yaṅ chos bstan par bya | rgol (4) bdag
kyaṅ tshar gcad par bya | raṅ gi grags pa yaṅ bsgrag par bya’o sñam pas drug sde las gaṅ yaṅ
ruṅ bas rgyal byed kyi tshal gyi sgo stoṅ par mi ’dzeg pas tshe daṅ ldan pa ’char ka naṅ
par sṅar laṅs te so śiṅ bor nas snam sbyar dmar ser gyon te | rgyal byed kyi tshal gyi sgo
(5) na ’chag ciṅ ’dug go || mñan yod na gnas pa’i bram ze daṅ | khyim bdag gi chuṅ ma rnams
kyi kun du spyod pa ni | skyed mos tshal du soṅ ste rgyal byed kyi tshal du ’jug pa daṅ
gtsug lag khaṅ blta ba daṅ bcom ldan ’das daṅ | dge sloṅ gnas brtan gnas brtan (6) rnams
kyi źabs la phyag ’tshal du ’gro bas bram ze daṅ | khyim bdag gi chuṅ ma rab tu maṅ po dag
skyed mos tshal du byuṅ ste | gtsug lag khaṅ lta ’dod pas rgyal byed kyi tshal gal ba der
doṅ ṅo źes bya ba nas | des de dag la chos bstan par brtsams so źes bya ba’i (7) bar du
dge ’dun lhag ma gñis pa’i skabs su bstan pa bźin no || ji lta ji ltar ston pa de ltar kun
du chags so || ji lta ji ltar kun du chags pa de lta de ltar dral to || ji lta ji ltar dral
ba de lta de ltar de dag la gnas ṅan len gyi tshig sdig pa can tshogs par mi (215b1) dbyuṅ
ba ’khrig pa daṅ ldan pa dag skyes bus na chuṅ la ji lta ba bźin du smra bar brtsams
so || ’di lta ste dper na mi gsaṅ sṅags ñid rjod par byed pa ’byuṅ po ’am | śa zas thal lcag
gi snun pas bsnun par gyur pa de bźin du de yaṅ de dag la ji lta ji ltar chos ston par
(2) byed pa de lta de ltar kun du chags so || ji lta ji ltar kun du chags pa de lta de ltar
dral to || ji lta ji ltar dral ba de lta de ltar de dag la gnas ṅan len gyi tshig sdig pa
can tshogs par mi dbyuṅ ba ’khrig pa daṅ ldan pa dag skyes bus na chuṅ la ji lta ba bźin
du smra bar brtsams (3) so || de na gaṅ dag bdag gir byed pa de dag ni de daṅ lhan cig gźogs
stegs daṅ | phyar g-yeṅ daṅ | tho ’tsham pa daṅ | kun du rtse ba daṅ | kun du ca co ’don
pa daṅ | dgod pa daṅ | dregs pa daṅ | lus sgyur bar byed de | gaṅ dag bdag gir mi byed
pa de dag (4) ni de nas phyir byuṅ ste ’chags daṅ | dag ra daṅ | sgo khaṅ dag na | gaṅ las
chu ’byuṅ de las ’bar || gaṅ las skyob pa de las ’jigs || ’jigs pa med las ’jigs pa skyes
|| skyabs las ’jigs pa skyes par gyur || bdag cag gi phyogs gcig tu bde ba | źi ba (5) bde
legs brjod pa | bde legs su ’gyur ba gaṅ yin pa de las ’jigs pa daṅ | yams daṅ | gnod pa
daṅ | ’go ba’i nad daṅ | ’khrug pa byuṅ bar gyur to || źes smod par byed | phyar ka gtoṅ
bar byed | kha zer bar byed do || de dag smod ciṅ | ’doṅ ba na dge sloṅ (6) dag gi mṅon sum
du gyur nas | de dag gis de dag smod pa thos pa daṅ | de dag gis smras pa | sriṅ mo dag
khyed cag su la smod | ’phags pa dag khyed cag la’o || ṅed kyis ci byas | ’phags pa dag bdag
cag gis dwa rnams daṅ | rgyan po pa rnams daṅ | nal gyi bu rnams las (7) kyaṅ tshig gaṅ
dag sṅon ma thos pa de dag ’phags pa ’char ka las thos so || gal te bdag cag gi pha ma daṅ
| phu nu mo dag gis thos par gyur na rgyal byed kyi tshal ga la ba der ltar yaṅ mi ster
na mchi bar lta smos kyaṅ ci ’tshal | sriṅ mo dag kha rog śig dge sloṅ de ni mdun na (216a1)
’don gyi bu las rab tu byuṅ ba tshul khrims daṅ ldan pa yin mod kyi ’on kyaṅ ’dod chags
śas che ba yin pas rtsom pa des ñon moṅs pa sel bar byed do || ’phags pa dag ci lags glaṅ
bu gaṅ la rwa rnon po gñis mchis pa des bdag ñid kyi dku ’dral bar bgyid dam | (2) de ni
mi rigs so || sriṅ mo dag kha rog śig daṅ | bzlog par bya’o || ’phags pa dag gal te zlog na
de lta na legs | gal te zlog par mi mdzad na bdag cag slan chad rgyal byed kyi tshal du
mi mchi’o || sriṅ mo dag kha rog śig daṅ ci nas kyaṅ phyin chad de ltar byed par mi (3) ’gyur
bar bzlog par bya’o || dge sloṅ rnams kyis de dag la basgoste doṅ ba daṅ | lhag ma rnams
kyaṅ gtsug lag khaṅ nas byuṅ ste doṅ ṅo || de nas tse daṅ ldan pa ’char ka yaṅ | dgod bźin
du gtsug lag khaṅ nas byuṅ ba daṅ | dge sloṅ rnams kyis de mthoṅ nas smras (4) pa | tshe
daṅ ldan pa ’char ka khyod mi mdzes pa de lta bu de byas nas da ci dgod | ’char kas smras
pa | kho bos chaṅ ’thuṅs sam | kun doṅ zos sam ci | tshe daṅ ldan pa ci de yaṅ byas sam
| gźan ci źig byas | bram ze daṅ | khyim bdag gi chuṅ ma rab tu maṅ po de (5) dag smod ciṅ
doṅ ṅo || ’char kas smras pa | tshe daṅ ldan pa dag lhuṅ bzed nag po can rnams kyi raṅ bźin
ni ser snas gaṅ la yaṅ tshig bźi pa’i tshigs su bcad pa gcig tsam mi ston la | de dag
ni gaṅ gźan la ston pa de la smod par byed do || de dag gis smras pa | (6) ci khyod kyis de
dag bden pa dag la bkod dam | des smras pa | je de dag gi dbaṅ po yoṅs su smin par bya ba
brtsams na mthar gyis bden pa yaṅ mthoṅ bar ’gyur ro || dge sloṅ don ñug du dag ci’i phyir
dge sloṅ dag yan lag gaṅ gis ṅo tsha bar bya ba’i yan lag de ñid kyis (7) kheṅs par byed
ces smod par byed | phyar ka gtoṅ bar byed | kha zer bar byed pa’i skabs de dge slog rams
kyis bcom ldan ’das la gsol to || de nas bcom ldan ’das kyis byuṅ ba ’di daṅ | gleṅ gźi
’di daṅ | skabs ’di la dge sloṅ gi dge ’dun bsdu ba mdzad do || (216b1) źes bya ba la sogs
pa sṅa ma bźin no || saṅs rgyas bcom ldan ’das kyis tshe daṅ ldan pa ’char ka la rmas pa
| ’char ka khyod kyis mi mdzes pa de lta bu de byas par gyur pa bden nam | btsun pa med do
|| saṅs rgyas bcom ldan ’das kyis dge sbyoṅ gi tshul ma yin pa | (2) rjes su mthun pa ma
yin pa | ruṅ ba ma yin pa | tshul daṅ mthun pa ma yin pa de ni rab tu byuṅ bas bya ba ma yin
no || źes rnam par smad do || de nas bcom ldan ’das kyis rnam graṅs du mas rnam par smad
nas dge sloṅ rnams la bka’ stsal pa | dge sloṅ dag de lta bas (3) na phan yon bcu yaṅ dag
par gzigs pas | ’dul ba la ñan thos rnams kyi bslab pa’i gźi bca’ bar bya ste | źes bya
ba la sogs pa sṅa ma bźin no || ṅa’i ñan thos rnams kyis ’dul ba la bslab pa’i gźi ’di ltar
gdon par bya ste | yaṅ dge sloṅ gaṅ dral ciṅ gyur (4) pa’i sems kyis bud med kyi yul la
gnas ṅan len gyi tshig sdig pa can tshogs par mi dbyuṅ ba ’khrig pa daṅ ldan pa dag skyes
bus na chuṅ la ji lta ba bźin du smras na dge ’dun lhag ma’o || yaṅ dge sloṅ gaṅ źes bya ba
ni ’char ka ’am | gźan yaṅ de lta bu gaṅ yin pa’o || dral (5) ciṅ gyur pa’i sems kyis źes
bya ba ni sems dral ciṅ ma gyur pa yaṅ yod | gyur ciṅ ma dral ba yaṅ yod | dral ciṅ gyur
pa yaṅ yod | ma dral ciṅ ma gyur pa yaṅ yod do || de la re źig sems dral ciṅ ma gyur pa ni
sems chags pa daṅ | kun tu chags pa daṅ | kun nas (6) dkris pa gaṅ yin pa’o || gyur ciṅ
ma dral ba ni sems ltos pa daṅ bcas śiṅ ’drel pa gaṅ yin pa’o || dral ciṅ gyur pa ni sems
chags pa daṅ | kun tu chags pa daṅ | kun nas dkris pa daṅ | sems ltos pa daṅ bcas śiṅ ’brel
pa gaṅ yin pa’o || ma dral ciṅ ma (7) gyur pa ni rnam pa de dag ma gtogs pa’o || bud med
kyi yul la źes bya ba ni bud med dam | gźon nu ma legs par smras pa daṅ | ñes par smras pa’i
chos rnams kyi don kun śes par nus pa gaṅ yin pa la’o || gnas ṅan len ces bya ba la |
gnas ṅan len ni gñis (217a1) te | pham par ’gyur ba kun nas sloṅ ba daṅ | dge ’dun lhag ma
kun nas sloṅ ba’o || ci’i phyir de dag gnas ṅan len ces bya źe na | ṅo bo ñid las daṅ kun
nas sloṅ ba las so || tshig ces bya ba ni brjod pa’o || sdig pa can źes bya ba la | sdig
pa źes (2) bya ba ni kha na ma tho pa’o || tshogs par mi dbyuṅ ba źes bya ba ni dbus pa’i
mtshams las ’das pa ste tshul daṅ mi mthun pa’o || ’khrig pa daṅ ldan pa źes bya ba ni mi
tshaṅs par spyod pa daṅ ldan pa’o || skyes bus na chuṅ la ji lta ba bźin du źes bya ba la
| skyes bu źes bya ba ni (3) skyes pa’o || na chuṅ źes bya ba ni bud med do || smras na źes
bya ba ni ma smras pa la smras pa daṅ | smras pa la phyir smra na’o || dge ’dun lhag ma’o
|| źes bya ba ni sṅa ma bźin no || de la ltuṅ bar ji ltar ’gyur źe na | gźi dgus te | bsṅags
pa byed pa daṅ | bsṅags (4) pa ma yin pa byed pa daṅ | gsol ba byed pa daṅ | ñe bar gsol
ba byed pa daṅ | ’dri bar byed pa daṅ | yoṅs su ’dri bar byed pa daṅ | rjod par byed pa
daṅ | smon par byed pa daṅ | gśe bar byed pas so || de la ji ltar bsṅags pa byed pas śe
na | dge sloṅ gis (5) dral ciṅ gyur pa’i sems kyis bud med dam | gźon nu ma legs par smras
pa daṅ ñes par smras pa’i chos rnams kyi don kun śes par nus pa gaṅ yin pa de’i gan du soṅ
ste | ’di skad ces sru khyod kyi rma’i sgo gsum po dag ni te por legs par dod pa daṅ | legs
(6) par gnas pa daṅ | legs par gyur pa dag yin no źes zer źiṅ ’khrig pa daṅ ldan pa rgya’i
rna ru źes bya ba’i miṅ rjod par byed na dge ’dun lhag mar ’gyur ro || rgya’i rna ru’i
źes bya ba’i miṅ rjod par mi byed na ñes pa sbom por ’gyur te | de ltar bsṅags pa byed pas
so || (7) ji ltar bsṅags pa ma yin pa byed pas śe na | dge sloṅ gis dral ciṅ gyur pa’i
sems kyis bud med dam | gźon nu ma legs par smras pa daṅ | ñes par smras pa’i chos rnams kyi
don kun śes par nus pa gaṅ yin pa de’i gan du soṅ ste | ’di skad ces sru khyod (217b1)
kyi rma’i sgo gsum po dag ni te por ma legs par dod pa daṅ | ma legs par gnas pa daṅ | ma
legs par gyur pa dag yin no || źes zer źiṅ ’khrig pa daṅ ldan pa rgya’i rna ru źes bya ba’i
miṅ rjod par byed na dge ’dun lhag mar ’gyur ro || rgya’i rna ru źes bya ba’i miṅ rjod (2)
par mi byed na ñes pa sbom por ’gyur te | de ltar bsṅags pa ma yin pa byed pas so || ji
ltar gsol ba byed pas śe na | dge sloṅ gis dral ciṅ gyur pa’i sems kyis bud med dam | gźon
nu ma legs par smras pa daṅ | ñes par smras pa’i chos rnams kyi don kun (3) śes par nus
pa gaṅ yin pa de’i gan du soṅ ste | ’di skad ces sru tshur śog de daṅ de bya’o źes zer źiṅ
| ’khrig pa daṅ ldan pa rgya’i rna ru źes bya ba’i miṅ rjod par byed na dge ’dun lhag mar
’gyur ro || rgya’i rna ru źes bya ba’i miṅ rjod par mi byed na ñes pa sbom por ’gyur te |
de ltar (4) gsol bar byed pas so || ji ltar ñe bar gsol ba byed pas śe na | dge sloṅ gis
dral ciṅ gyur pa’i sems kyis bud med dam | gźon nu ma legs par smras pa daṅ | ñes par smras
pa’i chos rnams kyi don kun śes par nus pa gaṅ yin pa de’i gan du soṅ ste | ’di skad (5)
ces sru bud med daṅ | skyes pa de dag de byed pa gaṅ yin pa de ni de’i dga’ ba daṅ yid du
’oṅ ba yin gyis sru bdag cag kyaṅ de daṅ de byas na sru bdag gi dga’ ba daṅayida du ’oṅ bar
’gyur ro || źes zer źiṅ ’khrig pa daṅ ldan pa rgya’i rna ru źes bya ba’i miṅ rjod par byed
na dge ’dun lhag (6) mar ’gyur ro || rgya’i rna ru źes bya ba’i miṅ rjod par mi byed na
ñes pa sbom por ’gyur te | de ltar ñe bar gsol bar byed pas so || ji ltar ’dri bar byed
pas śe na | dge sloṅ gis dral ciṅ gyur pa’i sems kyis bud med dam | gźon nu ma legs par smras
pa daṅ ñes par smras pa’i (7) chos rnams kyi don kun śes par nus pa gaṅ yin pa de’i gan
du soṅ ste | ’di skad ces sru skyes pa gaṅ bud med gaṅ la de daṅ de byed pa de ni de’i dga’
ba daṅ yid du ’oṅ bar ’gyur na | kho bos kyaṅ sru la de daṅ | de bya na sru kho bo’i dga’
bar daṅ yid du ’oṅ bar ’gyur ram źes zer źiṅ (218a1) ’khrig pa daṅ ldan pa rgya’i rna
ru źes bya ba’i miṅ rjod par byed na dge ’dun lhag mar ’gyur ro || rgya’i rna ru źes bya ba’i
miṅ rjod par mi byed na ñes pa sbom por ’gyur te | de ltar ’dri bar byed pas so || ji
ltar yoṅs su ’dri bar byed pas śe na | dge sloṅ gis (2) bral ciṅ gyur pa’i sems kyis bud med
dam | gźon nu ma legs par smras pa daṅ ñes par smras pa’i chos rnams kyi don kun śes par
nus pa gaṅ yin pa de’i gan du soṅ ste ’di skad ces sru skyes pa gaṅ bud med daṅ de daṅ de
byed pa de ni de’i dga’ ba daṅ | yid du ’oṅ bar ’gyur (3) na kho bos kyaṅ srul de daṅ de
bya na sru kho bo la dga’ ba daṅ yid du ’oṅ bar ’gyur ba de de bźin nam ’on te ma yin | de
la sru ji sñam byed ces zer źiṅ ’khrig pa daṅ ldan pa | rgya’i rna ru źes bya ba’i miṅ rjod
par byed na dge ’dun lhag mar ’gyur ro || rgya’i rna ru źes bya ba’i (4) miṅ rjod par
mi byed na ñes pa sbom por ’gyur te | de ltar yoṅs su ’dri bar byed pas so || ji ltar rjod
par byed pas śe na | dge sloṅ gis dral ciṅ gyur pa’i sems kyis bud med dam | gźon nu ma legs
par smras pa daṅ | ñes par smras pa’i chos rnams kyi don kun (5) śes par nus pa gaṅ yin
pa de’i gan du soṅ ste ’di skad ces sru mdaṅ sum kho bo’i gan du skyed mos tshal lam | lha’i
gnas sam | dus mal che ge mo źig tu bud med de lta bu źig don de’i phyir ’oṅs par gyur
nas | kho bos mal me tog gis bkram pa bśams śiṅ mtshan (6) thog thag ’bru mar gyi mar me
btsugs nas kho bos de daṅ lhan cig bca’ ba de daṅ de lta bu ’chos śiṅ bza’ ba de daṅ de lta
bu yaṅ zos | btuṅ ba de daṅ de lta bu yaṅ ’thuṅs śiṅ | kho bos de daṅ lhan cig de daṅ de
yaṅ byas te | sru don de’i phyir ’oṅs par gyur na kho bos (7) mal me tog gis bkram pa bśams
śiṅ mtshan thog thag ’bru mar gyi mar me btsugs nas kho bos sru daṅ lhan cig bca’ ba de
daṅ de lta bu ’chos śiṅ bza’ ba de daṅ de lta bu yaṅ zos | btuṅ ba de daṅ de lta bu yaṅ
’thuṅs śiṅ | kho bos sru daṅ lhan cig de daṅ de (218b1) yaṅ byas par ’gyur ro źes zer źiṅ
’khrig pa daṅ ldan pa rgya’i rna ru źes bya ba’i miṅ rjod par byed na dge ’dun lhag mar ’gyur
ro || rgya’i rna ru źes bya ba’i miṅ rjod par mi byed na ñes pa sbom por ’gyur te | de
ltar rjod par byed pas so || ji ltar smon par byed pas śe na | dge (2) sloṅ gisadrala ciṅ
gyur pa’i sems kyis bud med dam | gźon nu ma legs par smras pa daṅ ñes par smras pa’i chos
rnams kyi don kun śes par nus pa gaṅ yin pa de’i gan du soṅ ste | ’di skad ces su gaṅ dag
daṅ sru daṅ lhan cig de lta de ltar byed pa de dag ni bde bar gyur (3) ciṅ mtho ris thob
pa yin pas kho bo yaṅ gal te sru daṅ lhan cig de daṅ de byas na | bde bar ’gyur źiṅ mtho
ris kyaṅ thob par ’gyur ro || źes zer źiṅ ’khrig pa daṅ ldan pa rgya’i rna ru źes bya ba’i
miṅ rjod par byed na dge ’dun lhag mar ’gyur ro || rgya’i rna ru źes bya ba’i miṅ rjod (4)
par mi byed na ñes pa sbom por ’gyur ro || de ltar smon par byed pas so || ji ltar gśe bar
byed pas śe na | dge sloṅ gis dral ciṅ gyur pa’i sems kyis bud med dam | gźon nu ma legs
par smras pa daṅ | ñes par smras pa’i chos rnams kyi don kun śes par nus pa gaṅ yin (5)
pa de’i gan du soṅ ste ’di skad ces ro lta bu źes bya ba la sogs pas spyo ba dag gis spyo
bar byed ciṅ ’khrig pa daṅ ldan pa rgya’i rna ru źes bya ba’i miṅ rjod par byed na dge ’dun
lhag mar ’gyur ro || rgya’i rna ru źes bya ba’i miṅ rjod par mi byed na ñes pa sbom por
’gyur te | de ltar gśe (6) bar byed pas so || gźan yaṅ ji ltar bsṅags pa byed pas śe na |
bud med dam | gźon nu ma legs par smras pa daṅ | ñes par smras pa’i chos rnams kyi don kun
śes par nus pa gaṅ yin pa de dge sloṅ gi gan du ’oṅs te ’di skad ces ’phags pa khyod kyi
rma’i sgo gsum po dag ni te (7) bor legs par dod pa daṅ | legs par gnas pa daṅ | legs par
gyur pa yin no źes zer ba na | dge sloṅ gis dral ciṅ gyur pa’i sems kyis de’i ro myoṅ bar
byed | ṅes par rtogs par byed | lhag par chags par byed | lhag par chags śiṅ ’dug par byed
pa de lta de ltar phyir (219a1) smra bar byed ciṅ ’khrig pa daṅ ldan pa’i rgya’i rna ru źes
bya ba’i miṅ rjod par byed na dge ’dun lhag mar ’gyur ro || rgya’i rna ru źes bya ba’i
miṅ rjod par mi byed na ñes pa sbom por ’gyur te | de ltar bsṅags pa byed pas so || ji ltar
bsṅags pa ma yin pa byed pas śe na (2) bud med dam | gźon nu ma legs par smras pa daṅ |
ñes par smras pa’i chos rnams kyi don kun śes par nus pa gaṅ yin pa de dge sloṅ gi gan du
’oṅs te ’di skad ces ’phags pa khyod kyi rma’i sgo gsum po dag ni te por ma legs par dod pa
daṅ | ma legs par gnas pa daṅ | (3) ma legs par gyur pa dag yin no || źes zer ba na dge
sloṅ gis dral ciṅ gyur pa’i sems kyis de’i ro myoṅ bar byed | ṅes par rtogs par byed | lhag
par chags par byed | lhag par chags śiṅ ’dug par byed pa de lta de ltar phyir smra bar byed
ciṅ ’khrig pa daṅ ldan pa rgya’i rna ru (4) źes bya ba’i miṅ rjod par byed na dge ’dun
lhag mar ’gyur ro || rgya’i rna ru źes bya ba’i miṅ rjod par mi byed na ñes pa sbom por ’gyur
te | de ltar bsṅags pa ma yin pa byed pas so || ji ltar gsol bar byed pas śe na | bud
med dam | gźon nu ma legs par smras pa daṅ | ñes (5) par smras pa’i chos rnams kyi don kun
śes par nus pa gaṅ yin pa de dge sloṅ gi gan du ’oṅs te ’di skad ces ’phags pa tshur sbyon
| de daṅade bgyi’o źes zer ba na | dge sloṅ gis dral ciṅ gyur pa’i sems kyis de’i ro myoṅ
bar byed | ṅes par rtogs par byed | lhag par chags (6) par byed | lhag par chags śiṅ ’dug
par byed pa de lta de ltar phyir smra bar byed ciṅ ’khrig pa daṅ ldan pa rgya’i rna ru
źes bya ba’i miṅ rjod par byed na dge ’dun lhag mar ’gyur ro || rgya’i rna ru źes bya ba’i
miṅ rjod par mi byed na ñes pa sbom por ’gyur te | de ltar gsol ba byed pas (7) so || ji
ltar ñe bar gsol bar byed pas śe na | bud med dam | gźon nu ma legs par smras pa daṅ | ñes
par smras pa’i chos rnams kyi don kun śes par nus pa gaṅ yin pa de dge sloṅ gi gan du ’oṅs
te ’di skad ces ’phags pa bud med daṅ | skyes pa de daṅ de bgyid pa gaṅ (219b1) lags pa
de ni de’i dga’ ba daṅ yid du ’oṅs pa lags kyis | ’phags pa bdag cag kyaṅ de daṅ de bgyis
na ’phags pa bdag gi dga’ ba daṅ yid du ’oṅ bar ’gyur ro źes zer ba na | dge sloṅ gis dral
ciṅ gyur pa’i sems kyis de’i ro myoṅ bar byed | ṅes par rtogs par byed | lhag (2) par chags
par byed | lhag par chags śiṅ ’dug par byed pa de lta de ltar phyir smra bar byed ciṅ ’khrig
pa ldan pa rgya’i rna ru źes bya ba’i miṅ rjod par byed na dge ’dun lhag mar ’gyur ro
|| rgya’i rna ru źes bya ba’i miṅ rjod par mi byed na ñes pa spom por ’gyur te | de ltar
ñe bar gsol ba (3) byed pas so || ji ltar ’dri bar byed pas śe na | bud med dmas | gźon nu
ma legs par smras pa daṅ | ñes par smras pa’i chos rnams kyi don kun śes par nus pa gaṅ
yin pa de dge sloṅ gi gan du ’oṅs te ’di skad ces ’phags pa skyes pa gaṅ bud med gaṅ la de
daṅ de byed pa de ni de’i (4) dga’ ba ṅaṅ yid du ’oṅ bar ’gyur na | kho mos kyaṅ ’phags pa
la de daṅ de bgyi na ’phags pa kho mo’i dga’ ba daṅ yid du ’oṅ bar ’gyur ram źes zer ba
na | dge sloṅ gis dral ciṅ gyur pa’i sems kyis de’i ro myoṅ bar byed | ṅes par rtogs par byed
| lhag par chags par byed | (5) lhag par chags śiṅ ’dug par byed pa de lta de ltar phyir
smra bar byed ciṅ ’khrig pa daṅ ldan pa rgya’i rna ru źes bya ba’i miṅ rjod par byed na
dge ’dun lhag mar ’gyur ro || rgya’i rna ru źes bya ba’i miṅ rjod par mi byed na ñes pa spom
por ’gyur te | de ltar ’dri bar byed pas so || ji ltar yoṅs (6) su ’dri bar byed pas śe
na | bud med dam | gźon nu ma legs par smras pa daṅ | ñes par smras pa’i chos rnams kyi
don kun śes par nus pa gaṅ yin pa de dge sloṅ gi gan du ’oṅs te ’di skad ces ’phags pa skyes
pa gaṅ bud med la de daṅ de bgyid pa | de ni de’i dga’ ba daṅ yid du ’oṅ bar (7) ’gyur
na | kho mos kyaṅ ’phags pa la de daṅ de ’gyi na ’phags pa kho mo la dga’ ba daṅ | yid du
’oṅ bar ’gyur ba de de bźin nam | ’on tam lags | de la ’phags pa ji sñam mdzad ces zer ba
na | dge sloṅ gis dral ciṅ gyur pa’i sems kyis de’i ro myoṅ bar byed | ṅes par rtogs (220a1)
par byed | lhag par chags par byed | lhag par chags śiṅ ’dug par byed pa de lta de ltar
phyir smra bar byed ciṅ ’khrig pa daṅ ldan pa rgya’i rna ru źes bya ba’i miṅ rjod par byed
na dge ’dun lhag mar ’gyur ro || rgya’i rna ru źes bya ba’i miṅ rjod par mi byed na ñes
pa sbom por (2) ’gyur te | de ltar yoṅs su ’dri bar byed pas so || ji ltar rjod par byed pas
źe na | bud med dam | gźon nu ma legs par smras pa daṅ | ñes par smras pa’i chos rnams
kyi don kun śes par nus pa gaṅ yin pa de dge sloṅ gi gan du ’oṅs te ’di skad ces ’phags pa
mdaṅ sum (3) kho mo’i gan du skyed mos tshal lam | lha’i gnas sam | dus mal che ge mo źig
tu skyes pa de lta bu źig don de’i slad du mchis par gyur nas | kho mos mal me tog gis bkram
pa bśams śiṅ mtshan thog thag tu ’bru mar gyi mar me btsugs nas kho mos de daṅ lhan cig
bca’ ba de (4) daṅ de lta bu ’chos śiṅ bza’ ba de daṅ de lta bu yaṅ ’tshal | btuṅ ba de
daṅ de lta bu yaṅ ’tshal ciṅ kho mos de daṅ lhan cig de daṅ de yaṅ bgyis te ’phags pa yaṅ
don de’i slad du byon par gyur na | kho mos mal me tog gis bkram pa bśams śiṅ mtshan thog
thag ’bru mar gyi mar (5) me btsugs nas kho mos ’phags pa daṅ lhan cig bca’ ba de daṅ de lta
bu ’chos śiṅ bza’ ba de daṅ de lta bu yaṅ ’tshal btuṅ ba de daṅ de lta bu yaṅ ’tshal ciṅ
kho mos ’phags pa daṅ lhan cig de daṅ de yaṅ bgyis par ’gyur ro źes zer ba na | dge sloṅ
gis dral ciṅ gyur pa’i sems (6) kyis de’i ro myoṅ bar byed | ṅes par rtogs par byed | lhag
par chags par byed | lhag par chags śiṅ ’dug par byed pa de lta de ltar phyir smra bar byed
ciṅ ’khrig pa daṅ ldan pa rgya’i rna ru źes bya ba’i miṅ rjod par byed na dge ’dun lhag
mar ’gyur ro || rgya’i rna ru źes bya ba’i miṅ rjod (7) par mi byed na ñes pa sbom por ’gyur
te | de ltar rjod par byed pas so || ji ltar smon par byed pas śe na | bud med dam |
gźon nu ma legs par smras pa daṅ | ñes par smras pa’i don kun śes par nus pa gaṅ yin pa de
dge sloṅ gi gan du ’oṅs te ’di skad ces ’phags pa gaṅ dag (220b1) ’phags pa daṅ | lhan cig
de lta de ltar bgyid pa de dag ni bde bar gyur ciṅ | mtho ris thob pa lags pas | kho mos
yaṅ gal te ’phags pa daṅ | lhan cig de daṅ de bgyis na bde bar ’gyur źiṅ mtho ris kyaṅ thob
par ’gyur ro źes zer ba na | dge sloṅ gis bral ciṅ gyur pa’i sems (2) kyis de’i ro myoṅ
bar byed | ṅes par rtogs par byed | lhag par chags par byed | lhag par chags śiṅ ’dug par
byed pa de lta de ltar phyir smra bar byed ciṅ ’khrig pa daṅ ldan pa rgya’i rna ru źes bya
ba’i miṅ rjod par byed na dge ’dun lhag mar ’gyur ro || rgya’i rna ru źes bya ba’i miṅ rjod
par (3) mi byed na ñes pa sbom por ’gyur te | de ltar smon par byed pas so || ji ltar
gśe bar byed pas śe na | bud med dam | gźon nu ma legs par smras pa daṅ | ñes par smras pa’i
chos rnams kyi don kun śes par nus pa gaṅ yin pa de dge sloṅ gi gan du ’oṅs te ’di skad
ces ro lta bu (4) źes bya ba la sogs pas spyo bdag gis spyo bar byed pa na | dge sloṅ gis
dral ciṅ gyur pa’i sems kyis de’i ro myoṅ bar byed | ṅes par rtogs par byed | lhag par chags
par byed | lhag par chags śiṅ ’dug par byed pa de lta de ltar phyir smra bar byed ciṅ
’khrig pa daṅ ldan pa rgya’i rna ru (5) źes bya ba’i miṅ rjod par byed na dge ’dun lhag mar
’gyur ro || rgya’i rna ru źes bya ba’i miṅ rjod par mi byed na ñes pa sbom por ’gyur te
| de ltar gśe bar byed pas so || nus pa la dge ’dun lhag ma gaṅ yin pa de ni mi nus pa la
ñes pa sbom po’o || skyes pa daṅ | za ma daṅ | ma niṅ (6) daṅ | mtshan gñis pa la ñes pa sbom
po’i || nus pa la ñes pa sbom po gaṅ yin pa de mi nus pa la ñes byas so || skyes pa daṅ
| za ma daṅ | ma niṅ daṅ | mtshan gñis pa la yaṅ ñes byas ñid do || dud ’gro’i skye gnas
su skyes pa la yaṅ ñes byas ñid do || nus pa la ñes byas gaṅ (7) yin pa de mi nus pa la yaṅ
ñes byas ñid do || skyes pa daṅ | za ma daṅ | ma niṅ daṅ | mtshan gñis pa la yaṅ ñes byas
ñid do || dud ’gro’i skye gnas su skyes pa la yaṅ ñes byas ñid do || skad kyi ṅes pa’i
tshig daṅ | yul gyi ṅes pa’i tshig daṅ | ljoṅs kyi ṅes pa’i tshig gis ni ltuṅ ba (221a1) med
do || nas kyi miṅ daṅ | rtswa’i miṅ daṅ | yol ba’i miṅ brjod pa la ni ltuṅ ba med do ||
las daṅ po pa daṅ | smyos pa daṅ | sems ’khrugs pa daṅ | tshor ba dag gis ñen pa la ni ltuṅ
ba med do || ’khrig pa daṅ ldan pa smra ba’i dge ’dun lhag ma ste gsum pa rdzogs (2) s+ho
|| ||

