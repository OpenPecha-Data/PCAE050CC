[Naiḥsargika 13]saṅs rgyas bcom ldan ’das mñan yod na rgyal byed kyi tshal mgon med zas sbyin
gyi (5) kun dga’ ra ba na bźugs so || bcom ldan ’das kyis dge sloṅ gis lug gi bal nag po
’ba’ źig gi stan sar pa mi bya’o źes gsuṅs pas | de dag ba la dkar po daṅ | mkhob bal cuṅ
źig bcug nas lug gi bal nag po ’ba’ źig gi stan sar pa byed pa daṅ | (6) byed du ’jud de
| des kyaṅ de dag bya ba maṅ pa daṅ | byed pa maṅ bar gyur ciṅ luṅ mnod pa daṅ | bklag pa
daṅ | kha ton daṅ | rnal ’byor daṅ | yid la bya ba daṅ | naṅ gi sems kyi źig nas kyaṅ gtoṅ
bar byed do || de ’dod pa daṅ | de’i don ñid du ’oṅs (7) pa dag bram ze daṅ | khyim bdag
rnams la yaṅ daṅ yaṅ du rig par byed nas | dge sloṅ don ñuṅ du dag ci’i phyir dge sloṅ dag
bal dkar po daṅ | mkhob bal cuṅ źig bcug nas lug gi bal nag po ’ba’ źig gi stan sar ba byed
pa dadaṅa | byed du ’jud de | des (129b1) kyaṅ bya ba maṅ ba daṅ | byed pa maṅ bar gyur
ciṅ | luṅ mnod pa daṅ | bklag pa daṅ | kha ton daṅ | rnal ’byor daṅ | yid la bya ba daṅ |
naṅ gi sems kyi źi gnas kyaṅ gtoṅ bar byed | de ’dod pa daṅ | de’i don ñid du ’oṅs pa dag
bram ze daṅ | khyim bdag (2) rnams la yaṅ daṅ yaṅ du rig par byed ces smod par byed | phyar
ka gtoṅ bar byed | kha zer bar byed pa’i skabs de dge sloṅ dag gis bcom ldan ’das la gsol
to || de nas bcom ldan ’das kyis byuṅ ba ’di daṅ | gleṅ gźi ’di daṅ | skabs ’di la dge
sloṅ gi (3) dge ’dun bsdu ba mdzad do || źes bya ba la sogs pa sṅa ma bźin no || saṅs rgyas
bcom ldan ’das rnams ni mkhyen bźin du rmed par mdzad pa ste | źes bya ba la sogs pa yaṅ
sṅa ma bźin no || saṅs rgyas bcom ldan ’das kyis dge sloṅ rnams la rmas pa | (4) dge sloṅ
dag khyed cag ṅas dge sloṅ gis lug gi bal nag po ’ba’ źig gi stan sar pa mi bya’o || źes
gsuṅs pas bal dkar po daṅ | mkhob bal cuṅ źig bcug nas lug gi bal nag po ’ba’ źig gi stan
sar pa byed pa daṅ | byed du ’jud pa bden nam | (5) btsun pa mad do || saṅs rgyas bcom ldan
’das kyis ’dod pa che ba daṅ | chog mi śes pa daṅ | gso dka’ ba daṅ | dgaṅ dka’ ba rnam
par smad pa mdzad do || de nas bcom ldan ’das kyis | ’dod pa chuṅ ba daṅ | chog śes pa daṅ
| gso sla ba (6) daṅ | dgaṅ sla ba daṅ | phreṅ ba daṅ | yo byad bsñuṅs pa daṅ | sbyaṅs pa’i
yon tan daṅ | mdzes pa daṅ | drod rig pa ñid kyi bsṅags pa brjod nas dge sloṅ rnams la
bka’ stsal pa | dge sloṅ dag de lta bas na phan yon bcu yaṅ dag par gzigs pas ’dul (7) ba
la ñan thos rnams kyi bslab pa’i gźi bca’ bar bya ste | źes bya ba la sogs pa sṅa ma bźin
no || ṅa’i ñan thos rnams kyis ’dul ba la bslab pa’i gźi ’di ltar gdon par bya ste | dge sloṅ
gis stan sar pa byed na cha gñis ni lug bal nag po ’ba’ źig las gźug (130a1) par bya |
gsum pa ni dkar po las | bźi ba ni mkhob bal las gźug par bya’o || gal te dge sloṅ gis cha
gñis lug bal nag po ’ba’ źig las ma bcug gam | gsum pa ni dkar po las | bźi ba ni mkhob
bal las ma bcug par stan sar pa (2) byed na spaṅ ba’i ltuṅ byed do || dge sloṅ gis źes bya
ba ni chos ’di bas so || stan źes bya ba ni stan gñis te | naṅ tshaṅs can daṅ | rliṅs pa
ste | don ’dir ni rliṅs pa yin par dgoṅs so || sar pa źes bya ba ni sar pa gñis te | gsar
pas sar pa daṅ | rñed (3) pas sar pa ste | don ’dir ni gsar pas sar pa yin par dgoṅs so ||
byed na źes bya ba ni bdag ñid kyis sam | gźan byed du ’jud na’o || cha gñis ni lug bal nag
po ’ba’ źig las gźug par bya źes bya ba la | lug bal źes bya ba ni lug gi bal lo || (4)
nag po ’ba’ źig ces bya ba ni nag po bźi ste | raṅ bźin gyis gnag pa daṅ | sṅo bas gnag pa
daṅ | ’dam kha daṅ | kham pa’o || gsum pa ni dkar po las źes bya ba las dkar po źes bya
ba ni glo’i bal daṅ | rgyab kyi bal daṅ | gña’ ba’i bal lo || bźi (5) pa ni mkhob bal las
gźug par bya’o źes bya ba la | mkhob bal źes bya ba ni rkaṅ pa’i bal daṅ | mgo’i bal daṅ |
lto’i bal lo || ma bcug ces bya ba ni ma bsres par ro || spaṅ ba’i ltuṅ byed do || źes bya
ba ni dṅos po de spaṅs nas ltuṅ byed kyi ltuṅ ba bśags (6) par bya ba ste | des na spaṅ
ba’i ltuṅ byed do źes gsuṅs so || de la ltuṅ bar ji ltar ’gyur źe na | dge sloṅ gis stan sraṅ
bcu pa byed na de lug bal nag po ’ba’ źig las sraṅ lṅa daṅ | dkar po las sraṅ phyed daṅ
gsum daṅ | mkhob bal las sraṅ phyed daṅ gsum (7) gźug par bya’o || gal te dge sloṅ gis cha
gñis lug bal nag po ’ba’ źig las ma bcug gam | gsum pa dkar po las | bźi pa mkhob bal las
ma bcug par stan sar pa byed na stan zin na spaṅ ba’i ltuṅ byed du ’gyur ro || sraṅ bcu
pa ji lta ba de bźin du (130b1) dge sloṅ gis stan sraṅ ñi śu pa daṅ | sraṅ sum bcu pa daṅ
| sraṅ bźi bcu pa daṅ | sraṅ lṅa bcu pa byed na des lug bal nag po ’ba’ źig las sraṅ ñi śu
rtsa lṅa daṅ | dkar po las sraṅ phyed daṅ bcu gsum daṅ | mkhob bal las sraṅ phyed daṅ bcu
gsum (2) gźug par bya’o || gal te dge sloṅ gis cha gñis lug bal nag po ’ba’ źig las ma bcug
gam | gsum pa dkar po las bźi pa mkhob bal las ma bcug par stan sar pa byed na | stan
zin na spaṅ ba’i ltuṅ byed du ’gyur ro || dge sloṅ gis dkar po (3) daṅ | mkhob bal las sraṅ
gcig gam | sraṅ phyed phri ste | lug bal nag po ’ba’ źig las stan sar pa byed na thams cad
du spaṅ ba’i ltuṅ byed du ’gyur ro || nag po ’ba’ źig mod pa daṅ | rin mñam pa daṅ | dkar
po daṅ | mkhob bal dkon pa daṅ | (4) rin che bar gyur na ltuṅ ba med do || las daṅ po ba
daṅ | smyos pa daṅ | sems ’khrugs pa daṅ | tshor bdag gis ñen pa la ltuṅ ba med do || cha
gñis bsres pa’i spaṅ ba ste bcu gsum pa rdzogs s+ho || ||

