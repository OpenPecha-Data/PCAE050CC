[Pāyantika 12]saṅs rgyas bcom ldan ’das rgyal po’i khab na ’od ma’i tshal ka lan dka’i gnas
na bźugs so || (2) gaṅ gi tshe tshe daṅ ldan pa gyad bu nor dge ’dun gyis gnas mal ’bog pa
daṅ | zas la sko bar bskos pa’i tshe na dge sloṅ mdza’ bo daṅ | sa las skyes gñis tshe daṅ
ldan pa gyad bu nor (3) daṅ tshe rabs tshe rabs nas kho na yod pas dge sloṅ mdza’ bo daṅ
| sa las skyes gñis tshe daṅ ldan pa ñe dga’ daṅ lhan cig tu ’du ’dzi’i gtam gyis ’khod pa
na | tshe daṅ ldan pa gyad (4) bu nor phyogs der ’oṅs pa daṅ | de gñis kyis ñe dga’ la smras
pa | tshe daṅ ldan pa ñe dga’ gal te khyod kyaṅ dge ’dun gyis gnas mal ’bog pa daṅ |
zas la sko bar bskos (5) par gyur na | khyod kyaṅ kho bo cag la ’di lta ste | dper na tshe
daṅ ldan pa gyad bu nor bźin du mtho ’tsham par ’gyur ro || ñe dga’ sa de gñis la smras pa
| tshe daṅ ldan pa gñis (2a1) khyed gñis dge ’dun mthun pas dge sloṅ gaṅ gnas mal ’bog pa
daṅ | zas la sko bar bskos par śes bźin du de la ṅor ’phya’am | de gñis kyis smras pa |
ci kho bo cag gñis ’dur yaṅ mi dbaṅ ṅam | dge sloṅ don ñuṅ ṅu (2) dag ci’i phyir dge sloṅ
dag dge ’dun mthun pas dge sloṅ gaṅ gnas mal ’bog pa daṅ | zas la sko bar bskos par śes bźin
du de la ṅor ’phya bar byed ces smod par byed | phyar ka gtoṅ bar byed | kha zer bar byed
pa’i skabs de dge sloṅ (3) rnams kyis bcom ldan ’das la gsol pa daṅ | bcom ldan ’das kyis
bka’ stsal pa | dge sloṅ dag khyed kyis dge sloṅ mdza’ bo daṅ | sa las skyes gñis sam |
gźan yaṅ de lta bu gaṅ yin pa de ṅor ’phya ba’i graṅs su chug śig | (4) ’di ltar graṅs su
gźug par bya ste | gnas mal bśam pa byas nas | gaṇ+ḍī brduṅs te dris pa’i tshig gis dge sloṅ
rnams la yaṅ dag par bsgo nas dge ’dun thams cad ’dug ciṅ mthun par gyur pa la dge sloṅ
gcig gis gsol bar bya ste | (5) dge ’dun btsun pa rnams gsan du gsol | dge sloṅ mdza’ bo
daṅ | sa las skyes gñis ’tshal bźin du dge sloṅ gaṅ dge ’dun mthun pas gnas mal ’bog pa daṅ
| zas la sko bar bskos pa tshe daṅ ldan pa gyad bu nor de la ṅos ’phya na | (6) gal te
dge ’dun gyi dus la bab ciṅ bzod na dge ’dun gyis gnaṅ bar mdzod cig daṅ | dge ’dun gyis dge
sloṅ mdza’ bo daṅ | sa las skyes ṅor ’phya ba’i graṅs su stsal to || ’di ni gsol ba’o ||
gaṅ gi tshe dge ’dun gyis dge sloṅ (2b1) mdza’ bo daṅ | sa las skyes gñis ṅor ’phya ba’i
graṅs su bcug pa de’i tshe na de gñis tshe daṅ ldan pa ñe dga’ daṅ lhan cig gtam zer źiṅ
’dug pa na | tshe daṅ ldan pa gyad bu nor phyogs der ’oṅs pa daṅ | de gñis kyis ñe dga’ la
smras pa | tshe daṅ ldan pa ñe dga’ gal te khyod kyaṅ dge (2) ’dun gyis gnas mal ’bog pa
daṅ | zas la sko bar bskos par gyur na | khyod kyaṅ kho bo cag la ’di lta ste dper na kha
cig bźin du mtho ’tsham par ’gyur ro || ñe dga’ sa de gñis la smras pa | tshe daṅ ldan pa
gñis khyed gñis dge ’dun mthun pas dge sloṅ gaṅ gnas mal ’bog (3) pa daṅ | zas la sko bar
bskos par śes bźin du de la gźogs ’phyas byed dam | de gñis kyis smras pa | ci kho bo cag
gñis kyis ’ga’ źig gi miṅ ṅam rus nas smos sam | ñe dga’ sa smras pa | gal te miṅ daṅ rus
ma smos par gźogs ’phyas byed du (4) gnaṅ na | ñe dga’ sa kyaṅ ’jig rten thams cad la med
daṅ rus mi smros par gźogs ’phyas byas par ’gyur ro || dge sloṅ don ñuṅ ṅu dag ci’i phyir
dge sloṅ dag dge ’dun mthun pas | dge sloṅ gaṅ gnas mal ’bog pa daṅ | zas la sko bar bskos
par śes bźin du de (5) la gźogs ’phyas byed ces smod par byed | phyar ka gtoṅ bar byed |
kha zer bar byed pa’i skabs de dge sloṅ rnams kyis bcom ldan ’das la gsol pa daṅ | bcom ldan
’das kyis bka’ stsal pa | dge sloṅ dag khyed kyis dge sloṅ mdza’ bo daṅ | sa las skyes
gñis (6) sam | gźan yaṅ de lta bu gaṅ yin pa de gśogs ’phyas byed pa’i grags su chug śig ’di
ltar graṅs su gźug par bya ste | gnas mal bśam pa byas nas gaṇ+ḍī brduṅs te dris pa’i tshig
gis dge sloṅ rnams la yaṅ dag par bsgo nas dge ’dun thams cad ’dug ciṅ mthun (7) bar
gyur pa la dge sloṅ gcig gis gsol bar bya ste | dge ’dun btsun pa rnams gsan du gsol | dge
sloṅ mdza’ bo daṅ | sa las skyes gñis ’tshal bźin du dge sloṅ gaṅ dge ’dun mthun pas gnas
mal ’bog pa daṅ | zas la sko bar bskos pa tshe daṅ ldan pa (3a1) gyad bu nor de la gźogs
’phyas bgyid na | gal te dge ’dun gyi dus la bab ciṅ bzod na dge ’dun gyis gnaṅ bar mdzod
cig daṅ | dge ’dun gyis dge sloṅ mdza’ bo daṅ | sa las skyes gźogs ’phyas bgyid pa’i graṅs
su stsal to || ’di ni gsol (2) ba’o|| gaṅ gi tshe dge ’dun gyis dge sloṅ mdza’ bo daṅ | sa
las skyes ṅor ’phya ba daṅ | gźogs ’phyas byed pa’i graṅs su bcug pa de’i tshe na de gñis
tshe daṅ ldan pa gyad bu nor la ṅor ’phya ba daṅ | gźogs ’phyas byed nas | dge sloṅ don
ñuṅ ṅu dag ci’i phyir dge (3) sloṅ dag dge ’dun mthun pas dge sloṅ gaṅ gnas mal ’bog pa daṅ
| zas la sko bar bskos par śes bźin du de la ṅor ’phya ba daṅ | gźogs ’phyas byed ces smod
par byed | phyar ka gtoṅ bar byed | kha zer byed pa’i pa’i skabs de dge sloṅ rnams kyis
bcom ldan (4) ’das la gsol to || de nas bcom ldan ’das kyis byuṅ ba ’di daṅ | gleṅ gźi ’di
daṅ | skabs ’di la dge sloṅ gi dge ’dun bsdu ba mdzad do źes bya ba la sogs pa sṅa ma bźin
no || saṅs rgyas bcom ldan ’das rnams ni mkhyen bźin du rmed par mdzad pa ste źes (5) bya
ba la sogs pa yaṅ sṅa ma bźin te | saṅs rgyas bcom ldan ’das kyis dge sloṅ mdza’ bo daṅ
| sa las skyes gñis la rmas pa | dge sloṅ khyed gñis śes bźin du dge sloṅ gaṅ dge ’dun mthun
pas gnas mal ’bog pa daṅ | zas la sko bar bskos pa dge (6) sloṅ gyad bu nor de la ṅor
’phya ba daṅ | gźogs ’phyas byed pa bden nam | btsun pa mad do || saṅs rgyas bcom ldan ’das
kyis dge sbyoṅ gi tshul ma yin pa | rjes su mthun pa ma yin pa | ruṅ ba ma yin pa | tshul
daṅ mthun pa ma yin pa de ni rab tu byuṅ bas bya ba ma (7) yin no źes rnam par smad pa mdzad
do || de nas bcom ldan ’das kyis rnam graṅs du mas rnam par smad nas dge sloṅ rnams la
bka’ stsal pa | dge sloṅ dag de lta bas na phan yon bcu yaṅ dag par gzigs pas ’dul ba la
ñan thos rnams kyi bslab pa’i gźi bca’ (3b1) bar bya ste źes bya ba la sogs pa sṅa ma bźin
no || ṅa’i ñan thos rnams kyis ’dul bal bslab pa’i gźi ’di ltar gdon par bya ste | ’phya
’am gźogs ’phyas byed na ltuṅ byed do || ’phya ’am gźogs ’phyas byed na źes bya ba ni ’phya
ba daṅ gźogs ’phyas bya ba’i bsam pas (2) ṅag daṅ | tshig daṅ | tha sñad daṅ | skad daṅ
| ṅes pa’i tshig daṅ | tshig gi lam daṅ | tshig gi sgra daṅ | ṅag gi lam daṅ | ṅag gi rnam
par rig byed rjod pa’o || ltuṅ byed do źes bya ba ni sems can dmyal ba daṅ | dud ’gro daṅ
| yi dgas daṅ | ṅan (3) soṅ daṅ | ṅan ’gro daṅ | log par ltuṅ bdag tu sreg par byed | ’tshod
par byed | ltuṅ bar byed pa’o || gźan yaṅ ji srid du ltuṅ ba de ma bśags śiṅ so sor ma
bśags na dge ba’i chos rnams la sgrib par byed pa ste | des na ltuṅ byed do źes gsuṅs so
|| de la (4) ltuṅ bar ji ltar ’gyur źe na | dge sloṅ dge ’dun gyis bgraṅs śiṅ | de yaṅ gaṅ
zag bcu gñis su bskos pa sbyor ba ma btaṅ ba dag la ’phya na ltuṅ byed du ’gyur ro || ’phya
ba daṅ gźogs ’phyas byed na ltuṅ byed du ’gyur ro || dge sloṅ dge ’dun gyis (5) ro|| dge
sloṅ dge ’dun gyis bgraṅs śiṅ de yaṅ gaṅ zag bcu gñis su bskos pa sbyor ba btaṅ ba dag
la ’phya na ltuṅ byed du ’gyur ro || gźogs ’phyas byed na ltuṅ byed du ’gyur ro || ’phya ba
daṅ gźogs ’phyas byed na ltuṅ byed du ’gyur ro || dge sloṅ dge ’dun gyis (6) bgraṅs śiṅ
de yaṅ gaṅ zag bcu gñis su bskos ba sbyor ba btaṅ ba dag la ’phya na ltuṅ byed du ’gyur ro
|| gźogs ’phyas byed na ltuṅ byed du ’gyur ro || ’phya ba daṅ gźogs ’phyas byed na ltuṅ byed
du ’gyur ro || dge sloṅ dge ’dun gyis bgraṅs śiṅ de yaṅ gaṅ (6) zag bcu gñis su ma bskos
pa sbyor ba btaṅ ba dag la ’phya na ltuṅ byed du ’gyur ro || gźogs ’phyas byed na ltuṅ
byed du ’gyur ro || ’phya ba daṅ gźogs ’phyas byed na ltuṅ byed du ’gyur ro || dge sloṅ dge
’dun gyis ma bgraṅs śiṅ de yaṅ gaṅ zag bcu gñis su bskos (4a1) pa sbyor pa ma btaṅ ba dag
la ’phya na ñes byas su ’gyur ro || ’phya ba daṅ gźogs ’phyas byed na ñes byas su ’gyur
ro || dge sloṅ dge ’dun gyis ma bgraṅs śiṅ de yaṅ gaṅ zag bcu gñis su bskos pa sbyor (2) ba
btaṅ btags la ’phyan ñes byas su ’gyur ro || gźogs ’phyas byed na ñes byas su ’gyur ro ||
’phya ba daṅ gźogs ’phyas byed na ñes byas su ’gyur ro || dge sloṅ dge ’dun gyis ma bgraṅs
śiṅ de yaṅ gaṅ zag bcu gñis su ma bskos pa sbyor ba ma btaṅ ba dag la (3) ’phya na ñes
byas su ’gyur ro || gźogs ’phyas byed na ñes byas su ’gyur ro || ’phya ba daṅ gźogs ’phyas
byed na ñes byas su ’gyur ro || dge sloṅ dge ’dun gyis ma bgraṅs śiṅ de yaṅ gaṅ zag bcu gñis
su ma bskos pa sbyor ba btaṅ ba dag la ’phya na ñes byas su ’gyur (4) ro|| gźogs ’phyas
byed na ñes byas su ’gyur ro || ’phya ba daṅ gźogs ’phyas byed na ñes byas su ’gyur ro ||
las daṅ po pa daṅ | smyos pa daṅ | sems ’khrugs pa daṅ | tshor bdag gis ñen pa la ltuṅ ba
med do || ’phya ba’i ltuṅ byed de bcu gñis pa rdzogs (5) s+ho||

