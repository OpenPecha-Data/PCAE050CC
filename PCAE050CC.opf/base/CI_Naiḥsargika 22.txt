[Naiḥsargika 22]saṅs rgyas bcom ldan ’das mñan yod na rgyal byed kyi tshal mgon med zas sbyin
gyi kun dga’ ra ba na bźugs so || mñan yod na spos ’tshoṅ gi khye’u źig ’dug pa des lhuṅ
(5) bzed śin du gsal ba | dbyibs legs pa | loṅs spyad par bzod pa źig rñed do || bsod sñoms
pa źig kyaṅ sga dro śam thabs bgos lhuṅ bzed daṅ | chos gos thogs te mñan yod du bsod sñoms
la źugs nas des bsod sñoms brgyus te sraṅ du phyin pa (6) daṅ | spos ’tshoṅ gi khye’u
des de mthoṅ nas smras pa | ’phags pa bdag gis lhuṅ bzed śin du gsal ba | dbyibs legs pa
| loṅs spyad par bzod pa źig rñed kyis gal te bźed na sñoms śig bźin bzaṅs bdag la lhuṅ bzed
yod do || ’phags pa gal te (7) dge sloṅ gźan ’ga’ źig lhuṅ bzed ’tshal ba mchis na de gtad
du gsol | gtaṅ bar bya’o || de nas bsod sñoms pa des mñan yod du bsod sñoms la brgyus
nas rgyal byed kyi tshal du soṅ ste | des zan zos nas lhuṅ bzed ’khru ba na dge sloṅ rnams
la smras pa | tshe daṅ (161a1) ldan pa dag sraṅ ga ge mo źig na spos ’tshoṅ gi khye’u źig
’dug pa des lhuṅ bzed śin du gsal ba | dbyibs legs la | loṅs spyad par bzod pa źig rñed kyis
khyed cag las gaṅ lhuṅ bzed ’dod pa de soṅ śig | de daṅ ha caṅ thag mi riṅ ba na ñe dga’
(2) ’dug pa des thos nas des bsams pa | de lhuṅ bzed nag po can ’ga’ źig gis thos nas rab
tu rgyug par gyur na mi ruṅ gis smad par bya’o sñam nas des de la smras pa | tshe daṅ ldan
pa khyod dad pas byin pa zos nas lhuṅ bzed kyi gtam daṅ | chos gos kyi gtam las (3) gźan
pa’i gtam ’ga’ yaṅ med mod | des bsams pa | ’jig rten na ’dod pa’i bdag ñid can gaṅ ji
sñed pa de dag daṅ ñe dga’ mtshuṅs pa yin na ’dis kyaṅ re źig bdag smad par gyur na gal te
dge sloṅ gnas brtan gźan ’ga’ źig gis thos par gyur na des rgya cher smad (4) par ’gyur ro
sñam nas de caṅ mi smra bar ’dug go || ñe daga’asa te bkar te smras pa | tshe daṅ ldan pa
khyod kyi mkhan po daṅ kho bo bśes pas de’i phyir kho bos khyod smad kyi ma gśe śig | gnas
brtan gal te bdag yaṅ smra bar gyur na khyod kyis bdag la yaṅ smad par mdzod (5) cig |
tshe daṅ ldan pa kho bo yaṅ ñe bar ma źi ba tsam du zad kyi ci lhuṅ bzed de lhuṅ bzed ma yin
nam | gnas brtan sṅa ma ñid kyaṅ smra bar mi bgyi ba lags kyis ’tshal to || tshe daṅ ldan
pa de lta mo dkyi ’on kyaṅ re źig smros śiṅ || gnas brtan sraṅ che ge mo źig na spos ’tshoṅ
(6) gi khye’u źig mchis pa des lhuṅ bzed śin tu gsal ba | dbyibs legs pa | loṅs spyad
par bzod pa źig rñed nas de’i mchid nas gal te dge sloṅ lhuṅ bzed ’tshal ba ’ga’ źig mchis
na de gtaṅ du gsol źes mchi’o || de ni de tsam du zad de | de yaṅ ñe bar ma (7) źi ba tsam
kho nar zad do || de nas ñe dga’ snam sbyar gyon te ’gros bskyed nas phyar ra soṅ ba daṅ
| spos ’tshoṅ gi khye’u des de ’gros bskyed de ’oṅ ba thag riṅ po kho na nas mthoṅ nas des
bsams pa | dge sbyoṅ hral po ’gros ’di lta bus ’oṅ ba ’dis bdag gi lhuṅ (161b1) bzed ’di
phrogs par ’gyur du ’oṅ ṅo sñam nas des lhuṅ bzed de blaṅs te ’joṅ tshe’i ’og tu bcug ste
bźag pa daṅ ñe daga’asa te sbed pa’i tshes mthoṅ nas des smras pa | bźin bzaṅs ci lhuṅ bzed
’di na la gyi bu yin nam ci na de phyir sbed par byed ces des lag par brkyaṅ ste lhuṅ
(2) bzed blaṅs nas smras pa | bźin bzaṅs a rog gya sbyin pa ’dis khyod sems kyi rgyan daṅ
| sems kyi yo byad daṅ | rnal ’byor gyi tshogs daṅ | don gyi mchog thob pa daṅ | lha daṅ mi
rnams kyi naṅ na snod du ’gyur bar gyur cig | ’phags pa bdag cag tshoṅ pa (3) dag ni khe
spogs ’tshal bas ’tsho ba lags pas ’di rin ma mchis par mi dbul te ’di ltar rin gyi phyir
’bul lo || bźin bzaṅs ci khyod draṅ sroṅ gi snod ’tshoṅ bar byed dam | tshigs su bcad pa
yaṅ smras pa | gal te skyes bu sa snod kyis ||gser gyi snod ni (4) thob gyur na ||de yis mya
ṅan ci phyir bya ||bslus pa med par kho bos mthoṅ || ’phags pa khyod maṅ du gsuṅ mod kyi
’on kyaṅ rin ma mchis par mi ’bul lo || ñe dga’asa smras pa | khyod kyi lhuṅ bzed la lhag
par chags pa ’dis yi dgas lkog lpa can (5) dag gi naṅ du skye bar bya dgos so źes de de
skad sbyo bar byed pa na khyim bdag cig phyogs der ’oṅs nas des smras pa | ’phags pa phyag
’tshal lo || btsun pa ñe dga’ phyag ’tshal lo || ñe daga’asa smras pa | bźin bzaṅs khyod
kyi phyag skam po ’dis ci bya | (6) ’phags pa bdag la btsun pa ñe daga’asa bka’ stsal pa gaṅ
źig bdag gis ma bsgrubs | lhuṅ bzed ’di ños te byin cig | khyim bdag des spos ’tshoṅ gi
khye’u de la smras pa | bźin bzaṅs lhuṅ bzed ’di rin ci tsam | ’di daṅ ’di tsam mo || kho
bos khyod (7) la sbyin no || spes ’tshoṅ gi khye’u des lhuṅ bzed de khyim bdag de la byin
nas khyim bdag des kyaṅ ñe dga’ la phul lo || ñe daga’asa smras pa | a rog gya sbyin pa ’dis
khyod sems kyi rgyan daṅ | sems kyi yo byad daṅ | rnal ’byor gyi tshogs daṅ | don gyi
(162a1) mchog thob pa daṅ | lha daṅ mi rnams kyi naṅ na snod du ’gyur bar gyur cig | khyim
bdag de soṅ ba daṅ | ñe daga’asa spos ’tshoṅ gi khye’u de la smras pa | bkren pa khyod kyis
ñe daga’asa lhuṅ bzed kyi rin spyod du ’jud mi nus sñam du śes sam | khyod kyi lhuṅ (2)
bzed la lhag par chags pa ’dis yi dgas lpa ba can dag gi naṅ du skye bar bya dgos so || ’phags
pa ci źig sbyor mchis | khyod kyis kyaṅ lhuṅ bzed thob la | bdag gis kyaṅ rin thob kyis
bźud cig | ñe dga’ yaṅ lhuṅ bzed khyer te gtsug lag khaṅ ṅu soṅ nas des lhuṅ (3) bzed
de dge sloṅ rnams la bstan te smras pa | tshe daṅ ldan pa dag ltos śig | kho bo’i lhuṅ bzed
ci ’dra | gźon nu źig gis smras pa | gnas brtan ci khyod la lhuṅ bzed gźan la mchis sam
| yod do || ’o na gnas brtan gyis lhuṅ bzed yod ciṅ bdog bźin du lhuṅ bzed (4) gźan btsal
du ruṅ ṅam | dgra bo rnams kyi gre bar rkaṅ pas mnan nas so || gnas brtan la dgra bo dag kyaṅ
mchis sam | gaṅ gi phyir khyod kho bo’i lhuṅ bzed gñis pa yaṅ mi bzod pas je khyod kho
bo’i dgra bo thu bo yin no || dge sloṅ don ñuṅ ṅu dag ci’i phyir dge sloṅ dag (5) lhuṅ bzed
yod ciṅ bdog bźin du lhuṅ bzed gźan tshol bar byed ces smod par byed | phyar ka gtoṅ bar
byed | kha zer bar byed pa’i skabs de dge sloṅ rnams kyis bcom ldan ’das la gsol to || de
nas bcom ldan ’das kyis byuṅ ba ’di daṅ | gleṅ gźi ’di daṅ | (6) skabs ’di la dge sloṅ gi
dge ’dun bsdu ba mdzad do zes bya ba la sogs pa sṅa ma bźin no || saṅs rgyas bcom ldan ’das
rnams ni mkhyen bźin du rmed par mdzad pa ste źes bya ba la sogs pa yaṅ sṅa ma bźin te
| saṅs rgyas bcom ldan ’das kyis ñe dga’ la rmas pa | ñe dga’ (7) khyod lhuṅ bzed yod ciṅ
bdog bźin du lhuṅ bzed gźan tshol ba bden nam | btsun pa mad do || saṅs rgyas bcom ldan ’das
kyis dge sbyoṅ gi tshul ma yin pa | rjes su mthun pa ma yin pa | ruṅ ba ma yin pa | tshul
daṅ mthun pa ma yin pa de ni rab tu byuṅ bas bya ba ma (162b1) lin no źes rnam par smad
pa mdzad do || de nas bcom ldan ’das kyis rnam graṅs du mas rnam par smad nas dge sloṅ rnams
la bka’ stsal pa | dge sloṅ dag de lta bas na dge sloṅ gis lhuṅ bzed yod ciṅ bdog bźin
du lhuṅ bzed gźan btsal bar mi bya’o || || ’dul ba (2) rnam par ’byed pa | bam po sum bcu
rtsa bźi pa | bcom ldan ’das kyis dge sloṅ gis lhuṅ bzed yod ciṅ bdog bźin du lhuṅ bzed
gźan btsal bar mi bya’o źes bka’ stsal nas bsod sñoms pa źig gi lhuṅ bzed cuṅ źig rdol nas
des de thogs te mñan yod du bsod sñoms la źugs (3) pa daṅ des phye dag rñed nas de dag lhuṅ
bzed kyi snod kyis mnos so || ’bras can gśer ba rñed nas des de dag lhuṅ bzed kyis mnos
pa daṅ de nas zags pas phye dag gśer bar gyur te de dag gis lhuṅ bzed kyi snod ma ruṅ bar
gyur nas de spraṅ bu dag gis yoṅs su bskor bar gyur pa daṅ | (4) de la khye’u daṅ | bu mo
dag gis smras pa | ’phags pas nor can daṅ | tshoṅ dpon daṅ | ded dpon dag bźin du ’khor maṅ
por ’gyur ba’i las byas pas spraṅ bu dag gis yoṅs su bskor ciṅ bźud do || khyim bdag mgon
med zas sbyin gyis de mthoṅ nas smras pa | byis pa (5) dag ci’i phyir ’phags pa la mtho
’tsham par byed | khyim bdag ’phags pa la thob tsam du ci mchis | ’phags pas nor can daṅ
| tshoṅ dpon daṅ | ded dpon dag bźin du ’khor maṅ por ’gyur ba’i las bgyis pas spraṅ bu dag
gis yoṅs su bskor ciṅ bźud do || khyim (6) bdag mgon med zas sbyin gyis dge sloṅ de la smras
pa | ’phags pa bcom ldan ’das kyis bstan pa kun du mdzes pa la khyod ci cal col byed
| khyim bdag ’di la cal col du gyur pa ci yod | khyod kyis kho bo rol mo mkhan gyi khyim daṅ
| ’jud mthun ma’i khyim daṅ | chaṅ pa’i khyim daṅ | (7) rgyal po’i pho braṅ daṅ | gdol
pa’i khyim du źugs par mthoṅ ṅam | ’phags pa ’o na ci’i phyir khyod byis pa dag gis bskor
te ’phya bar byed | khyim bdag kho bo’i lhuṅ bzed ’di zag go || ’o na ci’i phyir lhuṅ bzed
gźan mi tshol | bcom ldan ’das kyis dge sloṅ gis lhuṅ bzed yod (163a1) ciṅ ’dog bźin du lhuṅ
bzed gźan btsal bar mi bya’o źes gsuṅs so || ’phags pa khyod kyi lhuṅ bzed ’di ’dra ba
yod ciṅ bdog pa yin nam źes zer ba’i skab sa de dge sloṅ rnams kyis bcom ldan ’das la gsol
pa daṅ | bcom ldan ’das kyis bka’ stsal (2) pa | gaṅ gi lhuṅ bzed rdol ba des glan par bya’o
|| bcom ldan ’das kyis gaṅ gi lhuṅ bzed rdol ba des glan par bya’o || źes bca’ ba mdzad
nas | dge sloṅ dag lhan pa sñi ba lṅa po bu ram daṅ | rgya skyegs kyi tshigs ma daṅ | smra
tshil daṅ | ro ñe daṅ | tshon mo steṅ dag gis (3) glon par byed nas | de dag tsha ba daṅ
phrad nas yaṅ zags par gyur pa’i skabs de dge sloṅ rnams kyis bcom ldan ’das la gsol pa
daṅ | bcom ldan ’das kyis bka’ stsal pa | lhan pa sñi ba lṅa po de dag spaṅs te lhan pa sra
ba lṅa po gźan dag gis glan par bya’o || dge sloṅ (4) dag gis lhan pa sra ba lṅa po dag
ci ’dra ba mi śes nas bcom ldan ’das kyis bka’ stsal pa | lhan riṅs daṅ | tham phran daṅ
| lhan pa daṅ | chu srin gyi so lta bu daṅ | phye mas so || dge sloṅ rnams kyis phye ma du
yod mi śes nas bcom ldan ’das kyis bka’ stsal pa | phye ma (5) gñis te | lcags kyi phye ma
daṅ | rdo’i phye ma’o || lcags kyi lhuṅ bzed la ni lcags kyi phye mas glan par bya’o ||
sa’i lhuṅ bzed la ni rdo’i phye mas glan par bya’o || de dag chur phye ma bdar te glon par
byed nas de de bźin du ’gogs nas bcom ldan ’das kyis bka’ stsal pa | (6) ’bru mar du bdar
bas glan par bya’o || de dag ha caṅ drag tu sreg pas de ’gogs pa daṅ | ha caṅ chuṅ ṅur sros
pas mi ’chags nas bcom ldan ’das kyis bka’ stsal pa | ci ran tsam du bsro bar bya’o ||
ha caṅ rtsub por gyur nas bcom ldan ’das kyis bka’ stsal pa | bdar bar bya’o || (7) de dag
chus blugs te bdar bar byed pas de yaṅ ’gogs nas bcom ldan ’das kyis bka’ stsal pa | ’bru
mar blugs te bdar bar bya’o || sa las byas pa’i lhuṅ bzed dag rdol nas bcom ldan ’das kyis
bka’ stsal pa | bu ram daṅ | ’jim pas glan nas de dag bsro bar bya’o || bcom ldan (163b1)
’das kyis de ltar lhan pa lṅa po dag gis glan par bya’o || źes bca’ bar mdzad nas | dge
sloṅ bsod sñoms pa źig gis sa las byas pa’i lhuṅ bzed lag pa nas śor te gyo dum lṅar gyur
nas | des de dag bu gu phug ste gyo dum dag skud pas brgyus nas bsod sñoms la rgyu bar byed
do || bcom ldan (2) ’das kyis lhuṅ bzed la zas med par bya’o źes bka’ stsal nas des de ruṅ
bar byed pa na bśig ciṅ rgyud par byed pas sṅa dro thams cad zad par gyur nas dge sloṅ
rnams kyis de la smras pa | tshe daṅ ldan pa ci khyod kyi dge ba’i phyogs ’di lta ste | bciṅs
pa ’grol ba ’di kho na yin nam | des (3) smras pa | tshe daṅ ldan pa dag bcom ldan ’das
kyis lhuṅ bzed chag pa la lhan pa sra ba lṅa po dag gis glan par bya’o || źes bca’ bar mdzad
do źes zer ba’i skabs de dge sloṅ rnams kyis bcom ldan ’das la gsol to || de nas bcom
ldan ’das kyis rnam graṅs du mas bslab pa ’dod pa daṅ | bslab (4) pa la gus pa daṅ | bslab
pa la yo byad bsñuṅs pa’i bsṅags pa brjod nas | dge sloṅ rnams la de daṅ rjes su mthun pa
daṅ | de’i śas che ba daṅ | de daṅ ’tsham pa’i chos daṅ ldan pa’i bka’ mchid mdzad nas dge
sloṅ rnams la bka’ stsal pa | dge sloṅ dag de lta bas na phan yon (5) bcu yaṅ dag par gzigs
pas ’dul ba la ñan thos rnams kyi bslab pa’i gźi bca’ bar bya ste źes bya ba la sogs
pa sṅa ma bźin no || ṅa’i ñan thos rnams kyis ’dul ba la bslab pa’i gźi ’di ltar gdon par
bya ste | yaṅ dge sloṅ gaṅ lhuṅ bzed lhan pa lṅa med pa | spyad (6) bzod pa yod bzin du bzaṅ
po ’dod pa’i phyir lhuṅ bzed sar pa gźan tshol źiṅ lhuṅ bzed grub na spaṅ ba’i ltuṅ byed
do || dge sloṅ des lhuṅ bzed dge sloṅ gi ’khor la dbul bar bya’o || dge sloṅ gi ’khor de’i
lhuṅ bzed tha mar gyur pa gaṅ yin pa de dge sloṅ de la (7) dge sloṅ khyod kyis lhuṅ bzed
’di byin gyis brlab par mi bya | gtaṅ bar mi bya | gźan la sbyin par mi bya bar chag pa’i
mthar thug pa’i par du khad kyis dal bu dal bus spyad par bya’o źes sbyin par bya ste |
de la de ni cho ga yin no || yaṅ dge sloṅ gaṅ źes bya ba ni chos ’di pa’o || lhuṅ bzed (164a1)
lhan pa lṅa med pa źes bya ba ni lhuṅ bzed lhan pa lṅar ma tshaṅ ba’o || spyad bzod pa
yod bźin du źes bya ba ni yoṅs su loṅs spyad par bzod pa yod bźin du’o || bzaṅ po ’dod pa’i
phyir źes bya ba ni mchog ’dod pa’i phyir ram | yaṅ daṅ yaṅ ’dod pa’i phyir ro || lhuṅ
(2) bzed sar pa źes bya ba ni sar pa gñis te gsar pas sar pa daṅ | rñed pas sar pa ste |
don ’dir ni gñis ka yin par dgoṅs so || gźan źes bya ba ni gñis pa’o || tshol źiṅ źes bya
ba ni tshol bar byed ciṅ ṅo || lhuṅ bzed grub na źes bya ba ni lhuṅ bzed thob na’o || spaṅ
(3) ba’i ltuṅ byed do źes bya ba ni dṅos po de spaṅs nas ltuṅ byed kyi ltuṅ ba bśags par
bya ba ste | des na spaṅ ba’i ltuṅ byed do źes gsuṅs so || dge sloṅ des źes bya ba ni dge
sloṅ gaṅ yin pa des so || lhuṅ bzed de źes bya ba ni lhuṅabazeda ’brel bar med pa de’o ||
dge sloṅ gi ’khor (4) la dbul bar bya’o źes bya ba ni de na dge sloṅ gaṅ dag ’khod pa la’o
|| dge sloṅ gi ’khor do’i lhuṅ bzed tha mar gyur pa gaṅ yin pa de dge sloṅ de la dge sloṅ
khyod kyis lhuṅ bzed ’di byin gyis brlab par mi bya | gtaṅ bar mi bya | gźan la sbyin par
mi bya bar chag (5) pa’i mthar thug gi bar du khad kyis dal bu dal bus spyad par bya’o źes
sbyin par bya ste źes bya ba la | dge sloṅ gi dge ’dun gyis kyaṅ lhuṅ bzed ’brel bar med
pa ’brim pa’i dge sloṅ bsko bar bya ste | lhuṅ bzed ’brel pa med pa ’brim pa’i dge sloṅ chos
lṅa daṅ ldan pa ni ma (6) bskog pa yaṅ bsko bar mi byas | bskos pa yaṅ dbyuṅ bar bya ste
| lṅa gaṅ źe na | ’dun pas ’gro ba daṅ | źe sdaṅ gis ’gro ba daṅ | gti mug gis ’gro ba
daṅ | ’jigs pas ’gro ba daṅ | lhuṅ bzed ’brel pa med pa brims pa daṅ ma brims pa mi śes pa’o
|| lhuṅ bzed ’brel (7) pa med pa ’brim pa’i dge sloṅ chos lṅa daṅ ldan pa ni ma bskos pa
yaṅ bsko bar bya la | bskos pa yaṅ dbyuṅ bar mi bya ste | lṅa gaṅ źe na | ’dun pas mi ’gro
ba daṅ | źe sdaṅ gis mi ’gro ba daṅ | gti mug gis mi ’gro ba daṅ | ’jigs pas mi ’gro ba
daṅ | lhuṅ bzed ’brel pa (164b1) med pa brims pa daṅ ma brims pa śes pa’o || ’di ltar bsko
bar bya ste | je daṅ por spro bar bya ste | miṅ ’di źes bya ba khyod dge ’dun la lhuṅ bzed
’brel pa med pa ’brim par spro’am | gal te spron des spro’o źes brjod par bya’o || de’i
’og tu des gnas mal (2) bśam pa byas te | gaṇ+ḍī brduṅs nas dris pa’i tshig gis dge sloṅ
rnams la yaṅ dag par bsgo ste | dge ’dun thams cad ’dug ciṅ mthun par gyur pa la | dge sloṅ
gcig gis gsol ba byas te las bya’o || dge ’dun btsun pa rnams gsan du gsol || dge (3) sloṅ
miṅ ’di źes bgyi ba ’di dge ’dun la lhuṅ bzed ’brel pa med pa ’brim par spro na | gal te
dge ’dun gyis dus la bab ciṅ bzod na dge ’dun gyis gnaṅ bar mdzod cig daṅ | dge ’dun gyis
dge sloṅ miṅ ’di źes bgyi ba ’di dge ’dun la lhuṅ bzed ’brel pa med pa ’brim (4) par bsko’o
|| ’di ni gsol pa’o || las ni ’di ltar bya ste | dge ’dun btsun pa rnams gsan du gsol
| dge sloṅ miṅ ’di źes bgyi ba ’di dge ’dun la lhuṅ bzed ’brel ba med pa ’brim par spro ste
| de’i slad du dge ’dun gyis dge sloṅ miṅ ’di źes bgyi ba ’di dge ’dun la lhuṅ (5) bzed
’brel pa med pa ’brim par bsko na | tshe daṅ ldan pa gaṅ dag dge sloṅ miṅ ’di źes bgyi ba
’di dge ’dun la lhuṅ bzed ’brel pa med pa ’brim par bsko bar bzod pa de dag ni caṅ ma gsuṅ
śig | gaṅ dag mi bzod pa de dag ni gsuṅ śig | dge ’dun gyis bzod ciṅ gnaṅ nas dge (6) ’dun
gyis dge sloṅ miṅ ’di źes bgyi ba ’di dge ’dun la lhuṅ bzed ’brel ba med pa ’brim par skos
lags te | ’di ltar caṅ mi gsuṅ bas de de bźin du ’dzin to || ṅas lhuṅ bzed ’brel pa med
pa ’brim pa’i dge sloṅ gi kun du spyod pa’i chos dag bca’ bar bya ste | lhuṅ bzed (7) ’brel
ba med pa ’brim pa’i dge sloṅ gis tshogs pa’i dus su dge ’dun la tshe daṅ ldan pa dag bdag
saṅ dge ’dun la lhuṅ bzed ’brel pa med pa ’brim par ’gyur gyis | khyed cag naṅ par gaṇ+ḍī
brduṅs pa na raṅ raṅ gi lhuṅ bzed dag thogs la dge ’dun gyi naṅ du gśegs par mdzod (165a1)
cig ces bsgo bar bya’o || de nas lhuṅ bzed ’brel pa med pa ’brim pa’i dge sloṅ gis phyi
de ñin par gnas mal bśam pa byas te | gaṇ+ḍī brduṅs nas dris pa’i tshig gis dge sloṅ rnams
la yaṅ dag par bsgo bar bya’o || dge sloṅ rnams kyis kyaṅ raṅ raṅ gi (2) lhuṅ bzed dag
byin gyis brlabs pa phyuṅ źiṅ thogs te dge ’dun gyi naṅ du ’jug par bya’o || de nas lhuṅ
bzed ’brel pa med pa ’brim pa’i dge sloṅ gis dge ’dun thams cad ’dug ciṅ mthun par gyur pa
la lhuṅ bzed ’brel pa med pa thogs te rgan pa’i mtha’ logs su phyag ’tshal (3) nas dge ’dun
gyi gnas brtan gyi mdun du ’dug ste | gnas brtan lhuṅ bzed ’di ni śin tu gsal ba | dbyibs
legs pa | loṅs spyad par bzod pa lags kyis gal te bźed na snoms śig ces yon tan ji lta
ba bźin du lhuṅ bzed ’brel pa med pa’i bsṅags pa brjod de dbul (4) bar bya’o || dge ’dun gyi
gnas brtan gyis kyaṅ gal te ’dod na blaṅ bar bya’o || gal te dge ’dun gyi gnas brtan gyis
lhuṅ bzed de blaṅs na dge ’dun gyi gnas brtan gyi lhuṅ bzed gaṅ yin pa de gnas brtan gñis
pa la dbul bar bya’o || gnas brtan gñis pa’i lhuṅ bzed gaṅ yin (5) pa de gnas brtan gsum
pa la dbul bar bya’o || de bźin du dge ’dun gyi gsar bu gñis pa’i lhuṅ bzed gaṅ yin pa de
dge ’dun gyis sar bu la dbul ba’i bar du bya’o || gal te dge ’dun gyi gnas brtan gyis ma
blaṅs na gnas brtan gñis pa la dbul bar bya’o || gal te gnas brtan gñis (6) pas ma blaṅs
na gnas brtan gsum pa la dbul bar bya’o || gal te gnas brtan gsum pas ma blaṅs na dge ’dun
gyi gnas brtan sloṅ bar byed na brjod pa daṅ po la sbyin par mi bya źiṅ brjod pa gñis pa
la yaṅ sbyin par mi bya’o || brjod pa gsum pa la sbyin par bya ste | dge ’dun gyi gnas (7)
brtan gyi ’dul ba daṅ ’gal ba’i ñes byas kyi ltuṅ ba bśags par bya’o || de bźin du dge ’dun
gyi gsar bu gsum pas ma blaṅs na gsar bu gñis pa la dbul bar bya’o || gal te gsar bu gñis
pas ma blaṅs na gsar bu la dbul bar bya’o || gal te dge ’dun gyi gsar dus (165b1) blaṅs
pa na gsar bu gsum pa sloṅ bar byed na brjod pa daṅ po la sbyin par mi bya źiṅ | brjod pa
gñis pa la yaṅ sbyin par mi bya’o || brjod pa gsum pa la sbyin par bya ste | dge ’dun gyi
gsar bu gsum pas ’dul ba daṅ ’gal ba’i ñes byas kyi ltuṅ ba bśags pa’i bar du bya’o || dge
sloṅ (2) gi ’khor de’i lhuṅ bzed tha mar gyur pa gaṅ yin pa de dge sloṅ de la dge sloṅ khyod
kyis lhuṅ bzed ’di byin gyis brlab par mi bya | gtaṅ bar mi bya | gźan la sbyin par mi
bya bar chag pa’i mthar thug gi bar du khad kyis dal bu dal bus spyad par bya’o źes sbyin
par bya’o || lhuṅ bzed ’drel (3) pa med pa ’brim pa’i dge sloṅ gis kun tu spyad par bya
ba’i chos ji ltar bcas pa dag yaṅ dag par blaṅs te ’jug par mi byed na ’gal tshabs can du
’gyur ro || ṅas lhuṅ bzed ’brel pa med pa ’chaṅ ba’i dge sloṅ gi kun tu spyad par bya ba’i
chos dag bca’ bar bya ste lhuṅ bzed ’brel pa med pa (4) ’chaṅ ba’i dge sloṅ gis lhuṅ bzed
kyi snod gñis ñe bar gźag par bya źiṅade la bzaṅ po gaṅ yin pa der lhuṅ bzed ’brel ba med
pa gźug par bya źiṅ | cig śos su lhuṅ bzed byin gyis brlabs pa gźug par bya’o || des lhuṅ
bzed gñi ga thogs te bsod sñoms la ’jug par bya źiṅ (5) gal te ’bras chan skam po rñed na
lhuṅ bzed ’brel ba med pas blaṅ bar bya’o || gal te ’bras chan gśer ba rñed na lhuṅ bzed
byin gyis brlabs pas blaṅ bar bya’o || gtsug lag khaṅ du ’oṅs nas dkyil ’khor byas te lhuṅ
bzed ’brel pa med pa mdun du bźag nas lhuṅ bzed byin gyis brlabs (6) par bza’ bar bya’o ||
zos zin nas byi dor daṅ | kha zas ’bags pa’i dril phyi bya ba yaṅ daṅ por lhuṅ bzed ’brel
pa med pa la bya źiṅ | de’i ’og tu lhuṅ bzed byin gyis brlabs pa la bya’o || bkru ba daṅ
| bskam pa daṅ | lci bas brud pa la yaṅ de bźin du bya’o || gal te lhuṅ bzed (7) kyi ṅos
khuṅ gñis yod na bzaṅ po gaṅ yin pa der lhuṅ bzed ’brel pa med pa gźug par bya źiṅ | cig śos
su lhuṅ bzed byin gyis brlabs pa gźug par bya’o || gal te ṅos khuṅ gcig yod la gal te śod
bzaṅ na śod du lhuṅ bzed ’brel pa med pa gźag par bya źiṅ | ṅos khuṅ du (166a1) lhuṅ bzed
byin gyis brlabs pa gźug par bya’o || gal te ṅos khuṅ bzaṅ na ṅos khuṅ du lhuṅ bzed ’brel
pa med pa gźug par bya źiṅ | śod du lhuṅ bzed byin gyis brlabs pa gźag par bya’o || lhuṅ
bzed kyi las byed pa na gal te rdza bo gñis yod na rdza bo bzaṅ (2) po gaṅ yin pa der lhuṅ
bzed ’brel ba med pa bsreg par bya źiṅ | cig śos su lhuṅ bzed byin gyis brlabs pa bsreg
par bya’o || gal te rdza bo gcig yod na gal te ’og ma legs par tshos par ’gyur na ’og tu
lhuṅ bzed ’brel pa med pa gźag par bya źiṅ | steṅ du lhuṅ bzed byin (3) gyis brlabs pa gźag
par bya’o || gal te steṅ du bźag pa legs par tshos par ’gyur na steṅ du lhuṅ bzed ’brel
pa med pa gźag par bya źiṅ | ’og tu lhuṅ bzed byin gyis brlabs pa gźag par bya’o || lam du
’gro ba na lhuṅ bzed kyi snod gñis bskur bar bya ste | de la bzaṅ po gaṅ (4) yin pa der lhuṅ
bzed ’brel pa med pa gźug par bya źiṅ | cig śos su lhuṅ bzed byin gyis brlabs pa gźug
par bya’o || gal te khur tsha ba ’ga’ źig yod na de la lhuṅ bzed ’brel pa med pa bskur bar
bya źiṅ | bdag ñid kyis lhuṅ bzed byin gyis brlabs pa bskur bar bya’o || (5) gal te khur
tsha ba ’ga’ yaṅ med na phrag pa g-yon pas lhuṅ bzed ’brel pa med pa bskur bar bya źiṅ | phrag
pa g-yas pas lhuṅ bzed byin gyis brlabs pa bskur bar bya’o || ’di ni re źig chad pa’i
las yin te tshul khrims yaṅ dag par rjes su sruṅ bas ji srid ’tsho’i bar du spyad par bya’o
|| (6) lhuṅ bzed ’brel ba med pa ’chaṅ ba’i dge sloṅ gis kun du spyad pa’i chos ji ltar
bcas pa dag yaṅ dag par blaṅs te ’jug par mi byed na ’ga’ tsha bas can du ’gyur ro || de
la de ni cho ga yin no źes bya ba ni de la de ni rjes su mthun pa’i chos yin pa’o || de la
ltuṅ bar ji ltar ’gyur źe na | (7) dge sloṅ gi lhuṅ bzed chag kyaṅ lhan pa gcig gis glan
par ’os śiṅ ma glan la spyad bzod pa yin na | de lhuṅ bzed spyad bzod pa de yod bźin du lhuṅ
bzed sar pa gźan tshol bar byed na de tshol ba la ñes byas su ’gyur la | thob na spaṅ ba’i
ltuṅ byed du ’gyur ro || dge sloṅ gi lhuṅ (166b1) bzed chag kyaṅ lhan pa gñis kyis glan
par ’os śiṅ ma glan la spyad bzod pa yin na | de lhuṅ bzed spyad bzod pa de yod bźin du
lhuṅ bzed sar pa gźan tshol bar byed na de tshol ba la ñes byas su ’gyur la | thob na spaṅ
ba’i ltuṅ byed du ’gyur ro || dge sloṅ gi lhuṅ bzed chag kyaṅ (2) lhan pa gsum gyis glan
par ’os śiṅ ma glan la spyad bzod pa yin na | de la lhuṅ bzed spyad bzod pa de yod bźin du
lhuṅ bzed sar pa gźan tshol bar byed na de tshol ba la ñes byas su ’gyur la | thob na spaṅ
ba’i ltuṅ byed du ’gyur ro || dge sloṅ gi lhuṅ bzed chag kyaṅ lhan pa bźis (3) glan par
’os śiṅ ma glan la spyad bzod pa yin na | de lhuṅ bzed spyad bzod pa de yod bźin du lhuṅ bzed
sar pa gźan tshol bar byed na de tshol ba la ñes byas su ’gyur la | thob na spaṅ ba’i
ltuṅ byed du ’gyur ro || dge sloṅ gi lhuṅ bzed chag kyaṅ lhan pa gcig gis glan (4) par ’os
śiṅ glan la spyad bzod pa yin na | de lhuṅ bzed spyad bzod pa de yod bźin du lhuṅ bzed sar
pa gźan tshol bar byed na de tshol ba la ñes byas su ’gyur la | thob na spaṅ ba’i ltuṅ byed
du ’gyur ro || dge sloṅ gi lhuṅ bzed chag kyaṅ lhan pa gñis kyis glan par ’os (5) śiṅ
glan la spyad bzod pa yin na | de lhuṅ bzed spyad bzod pa de yod bźin du lhuṅ bzed sar pa
gźan tshol bar byed na de tshol ba la ñes byas su ’gyur la | thob na spaṅ ba’i ltuṅ byed du
’gyur ro || dge sloṅ gi lhuṅ bzed chag kyaṅ lhan pa gsum gyis glan par ’os śiṅ glan la (6)
spyad bzod pa yin na | de lhuṅ bzed spyad bzod pa de yod bźin du lhuṅ bzed sar pa gźan
tshol bar byed na de tshol ba la ñes byas su ’gyur la | thob na spaṅ ba’i ltuṅ byed du ’gyur
ro || dge sloṅ gi lhuṅ bzed chag kyaṅ lhan pa bźis glan par ’os śiṅ glan la spyad bzod
pa yin (7) na | de lhuṅ bzed spyad bzod pa de yod bźin du lhuṅ bzed sar pa gźan tshol bar
byed na de tshol ba la ñes byas su ’gyur la | thob na spaṅ ba’i ltuṅ byed du ’gyur ro || dge
sloṅ gi lhuṅ bzed chag ciṅ lhan pa lṅas glan par ’os pa yin na de des glan kyaṅ ruṅ | ma
glan kyaṅ ruṅ | (167a1) spyad bzod kyaṅ ruṅ | spyad mi bzod kyaṅ ruṅ | lhuṅ bzed sar pa
gźan tshol bar byed na de tshol ba la yaṅ lduṅ ba med la | thob na yaṅ ltuṅ ba med do || rin
gyis len pa daṅ | brje bas len pa la ltuṅ ba med do || las daṅ po pa daṅ | smyos pa daṅ
| sems (2) ’khrugs pa daṅ | tshor ba dag gis ñen pa la ltuṅ ba med do || lhuṅ bzed tshol
ba’i spaṅ ba ste ñi śu gñis pa rdzogs s+ho || ||

