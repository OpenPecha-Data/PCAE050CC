[Pratideśanīya 2]saṅs rgyas bcom ldan ’das mñan yod na rgyal byed kyi tshal (6) mgon med zas
sbyin gyi kun dga’ ra ba na bźugs so || de’i tshe na mu ge ñam ṅa ba dgon pa sloṅ mo pas
zas rñed par dka’ źiṅ | pha ma dag kyaṅ raṅ gi bu dag la zas sbyin pa daṅ bya bar sems pa
dka’ na sloṅ mo pa dag la lta smos kyaṅ ci dgos par byuṅ ṅo || (7) drug sde dag sṅa dro śam
thabs bgos lhuṅ bzed daṅ | chos gos thogs te mñan yod du bsod sñoms la źugs pa daṅ | la
la nas thob | la la nas ma thob nas de dag bkres pas ñen nas bcu gñis sde dag gi gan du doṅ
ba daṅ | de dag gis ’phags (229a1) pa dag bźugs su gsol źes stan dag bśams so || de dag
’khod pa daṅ bcu gñis sde dag gis rkaṅ pa la phyag ’tshal te mdun du ’khod nas smras pa |
’phags pa dag ’tsho’am | sriṅ mo dag ’di na ji ltar ’tsho || kho bo cag bkres pas ñen to ||
(2) ’phags pa dag gal te de lta na saṅ spyon cig daṅ źal tshus gsol lo || sriṅ mo daṅ saṅ
khyed kyis sbyin na gnaṅs sus sbyin | ’phags pa dag bdag cag ñid kyis gsol lo || sriṅ mo
dag de ltas ’tsho bar mi nus kyis | ’di ltar saṅs rgyas la sogs pa dge sloṅ gi (3) dge ’dun
gaṅ du spyan draṅs pa der khyed cag gsi źal ta gyis la kho bo cag la yaṅ dag yaṅ daṅ yaṅ
du byin cig daṅ | de lta na kho bo cag ’tsho bar ’gyur ro || sbom dga’ mos smras pa | ’phags
pa dag de ltar bgyir ruṅ ṅam || sriṅ mo dag legs par ruṅ ṅo || śin (4) tu ruṅ ṅo || sus
bkag | gaṅ du bkag | des smras pa | ’phags pa dag gal te ruṅ na ma noṅs kyis de bźin bgyi’o
|| de dag gis a rog gya źes byas te doṅ ṅo || ji tsam na khyim bdag cig gis saṅs rgyas
la sogs pa dge sloṅ gi dge ’dun khyim gźan du (5) gdugs tshod la spyan draṅs pa daṅ | dge
sloṅ gi dge ’dun ni źugs so || bcom ldan ’das ni rdzas las byuṅ ba na bźugs śiṅ bsod sñoms
mṅon par bsgrubs so || saṅs rgyas bcom ldan ’das rnams ni rgyu lṅas rdzas las byuṅ ba na
bźugs śiṅ bsod sñoms (6) mṅon par bsgrub par mdzad de | lṅa gaṅ źe na | naṅ du yaṅ dag ’jog
bźed pa daṅ | lha rnams la chos ston par bźed pa daṅ | nad pa la lta bar bźed pa daṅ |
gnas mal la rtogs par bźed pa daṅ | ’dul ba la ñan thos rnams kyi bslab pa’i gźi bca’ (7)
bar bźed pa’o || don ’dir ni saṅs rgyas bcom ldan ’das ’dul ba la ñan thos rnams kyi bslab
pa’i gźi ’cha’ bar bźed pas rdzas las byuṅ ba na bźugs śiṅ bsod sñoms mṅon par sgrub par
mdzod do || khyim bdag de naṅ mi daṅ bcas pas dge sloṅ gi dge (229b1) ’dun ’khrim par brtsams
pa daṅ | sbom dga’ mo rgan pa’i mtha’ logs su ’dug ste | smras pa | khyim bdag ’di ni
’phags pa dga’ bo ste || śākya las rab tu byuṅ ba | sde snod gsum daṅ ldan pa | chos sgrogs
pa | rigs pa daṅ grol ba’i spobs pa can yin gyis ’di la (2) yaṅ gsol cig | ’di ni ’phags
pa ñe dga’o || ’di ni ’gro mgyogs so || ’di ni nab so’o || ’di ni ’dun pa ste | ’di dag
kyaṅ śākya las rab tu byuṅ ba sde snod gsum daṅ ldan pa | chos sgrogs pa | rigs pa daṅ grol
ba’i spobs pa can yin gyis ’di dag la yaṅ (3) yaṅ gsol cig | ’di ni ’phags pa ’char ka ste
| bram ze mdun na ’don gyi bu rab tu byuṅ ba || sde snod gsum daṅ ldan pa | chos sgrogs
pa | rigs pa daṅ grol ba’i spobs pa can yin gyis ’di la yaṅ yaṅ gsol cig | khyim bdag des
de bźin du de dag la (4) yaṅ daṅ yaṅ du byin no || de bźin du sbom dga’ mos ’bri ma mkhan
dag la yaṅ smras nas | de dag gis kyaṅ de bźin du de dag la yaṅ daṅ yaṅ du byin no || de
na dge sloṅ kha cig la ni ’bras can chad || kha cig la ni tshod ma chad || kha cig la ni bca’
ba chad | (5) kha cig la ni bza’ ba chad | kha cig gis ni zas cuṅ zad thob nas zan chad
par gyur | kha cig gis ni zan ma thob par zan chad par gyur to || de na dge sloṅ gaṅ dag
’chiṅ ba mtha’ dag yod pa de dag gis khyim bdag de la tho btsams pa | khyim bdag gal te (6)
khyod la ’byor pa med na ci’i phyir saṅs rgyas la sogs pa dge sloṅ gi dge ’dun spyan ’dren
par byed || des smras pa | ’phags pa dag bdag gis źal zas maṅ po sta gon bgyis na sbom
dga’ mo bgres pa’i mtha’ logs su mchis pas bgres pa’i mtha’ logs (7) su ’ba’ źig tu yaṅ dag
yaṅ du stobs su stsal bas de la bdag gis ji ltar bgyi źes zer ba’i skabs de dge sloṅ rnams
kyis bcom ldan ’das la gsol to || de nas bcom ldan ’das kyis byuṅ ba ’di daṅ | gleṅ gźi
’di daṅ | skabs ’di la dge sloṅ gi dge (230a1) ’dun bsdu ba mdzad do źes bya ba la sogs
pa sṅa ma bźin no || saṅs rgyas bcom ldan ’das rnams ni mkhyen bźin du rmed par mdzad pa ste
źes bya ba la sogs pa yaṅ sṅa ma bźin te | saṅs rgyas bcom ldan ’das kyis drug sde dag
la rmas pa | dge sloṅ dag (2) khyed kyis mi mdzes pa de lta bu de byas pa bden nam || btsun
pa mad do || saṅs rgyas bcom ldan ’das kyis dge sbyoṅ gi tshul ma yin pa | rjes su mthun
pa ma yin pa | ruṅ ba ma yin pa | tshul daṅ mthun pa ma yin pa de ni rab tu byuṅ bas bya
ba ma yin no źes rnam par smad pa (3) mdzad do|| de nas bcom ldan ’das kyis rnam graṅs du
mas rnam par smad nas dge sloṅ rnams la bka’ stsal pa | dge sloṅ dag de lta bas na phan yon
bcu yaṅ dag par gzigs pas ’dul ba la ñan thos rnams kyi bslab pa’i gźi bca’ bar bya ste
źes bya ba la sogs pa sṅa ma bźin (4) na|| ṅa’i ñan thos rnams kyis ’dul ba la bslab pa’i
gźi ’di ltar gdon par bya ste || dge sloṅ rab tu maṅ po khyim rnams su mgron du bos nas zan
za ba’i tshe de na gal te dge sloṅ ma źig ’di la ni bca’ ba byin cig | ’di la ni ’bras chan
byin cig | ’di la ni sran tshod byin cig | (5) ’di la ni yaṅ byin cig ces sgo źiṅ ’dug
na dge sloṅ ma de la dge sloṅ de rnams kyis ’di skad ces sriṅ mo khyod dge sloṅ zan za ba’i
bar du re źig sdod cig ces bsgo bar bya’o || gal te dge sloṅ gcig gis kyaṅ dge sloṅ ma
de la de skad smra ma spobs nas dge sloṅ de dag thams cad (6) kyis phyi rol kun dga’i ra bar
doṅ ste | dge sloṅ rnams la tshe daṅ ldan pa dag bdag cag la smad pa’i gnas mi rigs pa
so sor bśags par bya ba byuṅ gis chos de so sor ’chags so źes so sor bśags par bya ste | chos
’di yaṅ so sor bśags par bya ba’o || dge (7) sloṅ rab tu maṅ po źes bya ba ni mñis las
lhag pa ni rab tu maṅ po’o || khyim rnams su źes bya ba ni bram ze daṅ | khyim bdag gi khyim
rnams su’o || mgron du bos nas źes bya ba ni zan gyi phyir ro || zan za ba’i tshe źes
bya ba ni bca’ ba lṅa daṅ | bza’ ba lṅa dag go | (230b1) de la gal te dge sloṅ ma źig ces
bya ba ni sbom dga’ mo’am | gźan yaṅ de lta bu gaṅ yin pa’o || dge sloṅ ma de la źes bya ba
ni sbom dga’ mo’am || gźan yaṅ de lta bu gaṅ yin pa la’o || dge sloṅ de rnams kyis źes bya
ba ni de na dge sloṅ gaṅ dag ’khod pa rnams (2) kyis so || ’di skad ces źes bya ba ni ’di
skad ces bsgo bar bya ba’o || sriṅ mo khyod dge sloṅ rnams zan za ba’i bar du re źig sdod
cig ces bsgo bar bya’o źes bya ba ni sriṅ mo khyod dge sloṅ rnams zan za ba’i bar du re
źig yud tsam źig kha rog par sdod cig ces brjod par bya (3) ba’o|| gal te dge sloṅ gcig gis
kyaṅ dge sloṅ ma de la de skad smra ma spobs na źes bya ba ni gal te dge sloṅ gcig gis
kyaṅ dge sloṅ ma de la de skad ma smras na’o || dge sloṅ de dag thams cad kyis źes bya ba
ni de na dge sloṅ gaṅ dag ’khod pa de dag thams cad kyis so || phyi (4) rol kun dga’ ra bar
doṅ ste źes bya ba ni groṅ gi phyi rol gtsug lag khaṅ du dod ste’o || dge sloṅ rnams la
tshe daṅ ldan pa dag bdag cag la smad pa’i gnas źes bya ba ni smad par bya ba ba’o || mi rigs
pa źes bya ba ni tshul daṅ mi mthun pa’o || so sor bśags par bya ba źes bya ba ni (5)
mthol bar bya ba’o || byuṅ gis źes bya ba ni ltuṅ ba byuṅ gis so || chos de źes bya ba ni
chos ma yin pa chos kyi sgrar gsuṅs pa de’o || so sor ’chags so źes bya ba ni mthol lo źes
bya ba’o || so sor bśags par bya ste źes bya ba ni mthol bar bya ste’o || chos ’di yaṅ so
(6) sor bśags par bya ba’o źes bya ba ni chos ’di yaṅ mthol bar bya ste | des na so sor bśags
par bya ba’o źes gsuṅs so || de la ltuṅ bar ji ltar ’gyur źe na || dge sloṅ rnams khaṅ
dog na zan za źiṅ gźan dag par khaṅ na zan za ba’i tshe de na gal te dge sloṅ ma źig sgo
(7) źiṅ ’dug na dge sloṅ de dag gis dge sloṅ ma de la bsgo bar bya’o || ma bsgo bar za na
so sor bśags par bya bar ’gyur ro || gaṅ dag bar khad na za ba de dag gis dge sloṅ ma de
la bsgo ’am źes dri bar bya’o || ma dris par za na ñes byas su ’gyur ro || dge sloṅ rnams
(231a1) ’og khaṅ na zan za źiṅ gźan dag sgo khaṅ na zan za ba’i tshe de na gal te dge sloṅ
ma źig bsgo źiṅ ’dug na dge sloṅ de dag gis dge sloṅ ma de la bsgo bar bya’o || ma bsgo bar
zan so sor bśags par bya bar ’gyur ro || gaṅ dag sgo khaṅ na za ba de dag gis (2) dge sloṅ
ma de la bsgo’am źes dri bar bya’o || ma dris par zos na ñes byas su ’gyur ro | dge sloṅ
kha cig zos te phyir ’byuṅ źiṅ gźan ṅag naṅ du ’jug na de na gaṅ dag naṅ du ’jug pa de
dag gis dge sloṅ ma de la bsgo’am źes dri bar bya’o || ma dris par zan ñes byas (3) su ’gyur
ro || de’i ṅor mgron du bos pa daṅ | yaṅ dag par ’dzin du ’jug pa la ltuṅ ba med do ||
byug ris ston pa daṅ | ma byin pa la sbyin du ’jug pa la ltuṅ ba med do || las daṅ po pa daṅ
| smyos pa daṅ | sems ’khrug pa daṅ | tshor ba dag gis ñen (4) pa la ltuṅ ba med do ||
gral rims su ma phebs par ’brim du ’jug pa ma bzlog par za ba’i so sor bśags par bya ba ste
gñis pa rdzogs s+ho || ||

