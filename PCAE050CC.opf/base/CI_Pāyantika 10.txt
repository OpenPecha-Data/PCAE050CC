[Pāyantika 10]saṅs rgyas bcom ldan ’das mñan yod na rgyal byed kyi (2) tshal mgon med zas sbyin
gyi kun dga’ ra na bźugs so || bcom ldan ’das kyis zla ba phyed phyed ciṅ so sor thar
pa’i mdo gdon pa gdon par bya’o źes bka’ stsal nas | dge sloṅ rnams zla ba phyed phyed ciṅ
so sor thar pa’i mdo gdon (3) pa ’don par byed pa na | drug sde dag pham par ’gyur ba bźi
po dag ’don pa’i tshe ni caṅ mi smra bar ’khod do || dge ’dun lhag ma bcu gsum ’don pa’i
tshe na ’di skad ces tshe daṅ ldan pa dag gaṅ la gźi ṅes pa daṅ | gaṅ zag ṅes (4) par rab
tu śes pa yod bźin du | bdag cag gis rma sos pa sos pa dag ci’i phyir ’dral bar byed | gaṅ
dag gis dge sloṅ rnams ’gyod pa daṅ | yid lag cags pa daṅ | gnod par ’gyur ba bslab pa’i
gźi phran tshegs rab tu phra ba (5) ’di dag gis zla ba phyed phyed ciṅ so sor thar pa’i mdo
gdon pa bton pa dag gis ci bya źes zer ro || de bźin du ma ṅes pa gñis daṅ | spaṅ ba’i ltuṅ
byed kyi chos sum bcu daṅ | ltuṅ byed kyi chos dgu bcu daṅ | so sor bśags par bya ba’i
(6) chos bźi daṅ | bslab pa’i chos maṅ po daṅ | rtsod pa źi bar bya ba’i chos bdun po dag
’don pa’i tshe na yaṅ ’di skad ces tshe daṅ ldan pa dag gaṅ la gźi ṅes pa daṅ | gaṅ zag ṅes
pa rab tu śes pa yod bźin du bdag cag gi rma sos pa sos pa (7) dag ci’i phyir ’dral bar
byed | gaṅ dag gis dge sloṅ rnams ’gyod pa daṅ | yid la gcags pa daṅ | gnod par ’gyur ba
bslab pa’i gźi phran tshegs rab tu phra ba ’di dag gis zla ba phyed phyed ciṅ so sor thar
pa’i mdo gdon pa bton pa dag gis ci bya (277a1) źes zer nas | dge sloṅ rnams kyis smras pa
| tshe daṅ ldan pa dag gi phyir kho bo cag zla ba phyed phyed ciṅ so sor thar pa’i mdo gdon
pa ’don pa ma yin gyi | ’di ltar kho bo cag ni ston pa’i bka’ luṅ gis ’don to || gal te
khyed cag (2) sdug bsṅal ba daṅ | yid mi bde ba skye na ci’i phyir lhag par spyod par byed
| dge sloṅ don ñuṅ du dag ci’i phyir | dge sloṅ dag pham par ’gyur ba bźi po dag ’don pa’i
tshe ni caṅ mi smra bar ’khod la | dge ’dun lhag ma bcu gsum ’don pa’i tshe ni ’di skad
(3) ces tshe daṅ ldan pa dag gaṅ la gźi ṅes pa daṅ | gaṅ zag ṅes par ba tu śes pa yod bźin
du bdag cag gi rma sos pa sos pa dag ci’i phyir ’dral bar byed | gaṅ dag gis dge sloṅ rnams
’gyod pa daṅ | yid la gcags pa daṅ | gnod par ’gyur ba bslab (4) pa’i gźi phran tshegs
rab tu phra ba ’di dag gis zla ba phyed phyed ciṅ so sor thar pa’i mdo gdon ba bton bdag
gis ci bya źes zer | de bźin du ma ṅes pa gñis daṅ | spaṅ ba’i ltuṅ byed kyi chos sum bcu
daṅ | ltuṅ byed kyi chos dgu bcu daṅ | so sor (5) bśags par bya ba’i chos bźi daṅ | bslab
pa’i chos maṅ po daṅ | rtsod pa źi bar bya ba’i chos bdun po dag ’don pa’i tshe na yaṅ ’di
skad ces tshe daṅ ldan pa dag gaṅ la gźi ṅes pa daṅ | gaṅ zag ṅes pa rab tu śes pa yod bźin
du bdag cag gi (6) rma sos pa sos pa dag ci’i phyir ’dral bar byed | gaṅ dag gis dge sloṅ
rnams ’gyod pa daṅ | yid la gcags pa daṅ | gnod par ’gyur ba bslab pa’i gźi phran tshegs
rab tu phra ba ’di dag gis zla ba phyed phyed ciṅ so sor thar pa’i mdo gdon pa (7) bton
pa dag gis ci bya źes zer źiṅ smod par byed | phyar ka gtoṅ bar byed | kha zer bar byed pa’i
skabs de dge sloṅ rnams kyis bcom ldan ’das la gsol to || de nas bcom ldan ’das kyis byuṅ
ba ’di daṅ | gleṅ gźi ’di daṅ | skabs ’di la dge sloṅ (277b1) gi dge ’dun bsdu ba mdzad
do źes bya ba la sogs pa sṅa ma bźin no || saṅs rgyas bcom ldan ’das rnams ni mkhyen bźin
du rmed par mdzad pa ste źes bya ba la sogs pa yaṅ sṅa ma bźin te | saṅs rgyas bcom ldan
’das kyis dge sloṅ drug sde dag (2) la rmas pa | dge sloṅ dag khyed cag pham par ’gyur ba
bźi po dag ’don pa’i tshe ni caṅ mi smra bar ’khod la | dge ’dun lhag ma bcu gsum ’don pa’i
tshe ni ’di skad ces tshe daṅ ldan pa dag gaṅ la gźi ṅes pa daṅ | gaṅ zag ṅes pa rab tu
śes (3) pa yod bźin du | bdag cag gi rma sos pa sos pa dag ci’i phyir ’dral bar byed | gaṅ
dag gis dge sloṅ rnams ’gyod pa daṅ | yid la gcags pa daṅ | gnod par ’gyur ba bslab pa’i
gźi phran tshegs rab tu phra ba ’di dag (4) gis zla ba phyed phyed ciṅ so sor thar pa’i mdo
gdon pa bton pa dag gis ci bya | de bźin du ma ṅes pa gñis daṅ | spaṅ ba’i ltuṅ byed kyi
chos sum bcu daṅ | ltuṅ byed kyi chos dgu bcu daṅ | so sor bśags par bya’i chos bźi daṅ |
bslab pa’i (5) chos maṅ po daṅ | rtsod pa źi bar bya ba’i chos bdun po dag ’don pa’i tshe
yaṅ ’di skad ces tshe daṅ ldan pa dag gaṅ la gźi ṅes pa daṅ | gaṅ zag ṅes pa rab tu śes pa
yod bźin du bdag cag gi rma sos pa sos pa dag ci’i phyir ’dral bar byed | gaṅ dag (6) gis
dge sloṅ rnams ’gyod pa daṅ | yid la gcags pa daṅ | gnod par ’gyur ba bslab pa’i gźi phran
tshegs rab tu phra ba ’di dag gis zla ba phyed phyed ciṅ so sor thar pa’i mdo gdon pa bton
pa dag gis ci bya źes smras pa bden nam | btsun (7) pa mad do || saṅs rgyas bcom ldan
’das kyis dge sbyoṅ gi tshul ma yin pa | rjes su mthun pa ma yin pa | ruṅ ba ma yin pa | tshul
daṅ mthun pa ma yin pa de ni rab tu byuṅ bas bya ba ma yin no || źes rnam par smad pa
mdzad do || de nas bcom ldan ’das kyis (278a1) rnam graṅs du mas rnam par smad nas | dge
sloṅ rnams la bka’ stsal pa | dge sloṅ dag de lta bas na phan yon bcu yaṅ dag par gzigs pas
’dul ba la ñan thos rnams kyi bslab pa’i gźi bca’ bar bya ste | źes bya ba la sogs (2) pa
sṅa ma bźin no || ṅa’i ñan thos rnams kyis ’dul ba la bslab pa’i gźi ’di ltar gdon par bya
ste | yaṅ dge sloṅ gaṅ zla ba phyed ciṅ so sor thar pa’i mdo gdon pa ’don pa na ’di skad
ces tshe daṅ ldan pa dag gaṅ dag gis dge sloṅ rnams ’gyod pa daṅ | (3) yid la gcags pa daṅ
| gnod par ’gyur ba bslab ’i gźi phran tshegs rab tu phra ba ’di dag gis zla ba phyed phyed
ciṅ so sor thar pa’i mdo gdon pa bton pa dag gis ci bya źes zer źiṅ bslab pa khyad du
gsod na ltuṅ byed do || yaṅ dge sloṅ gaṅ (4) źes bya ba ni drug sde’am | gźan yaṅ de lta
bu gaṅ yin pa’o || zla ba phyed phyed ciṅ źes bya ba ni zla ba phyed phyed ciṅ ṅo || so sor
thar pa źes bya ba ni pham par ’gyur ba’i chos bźi daṅ | dge ’dun lhag ma’i chos bcu gsum
daṅ | ma ṅes pa’i chos gñis (5) daṅ | spaṅ ba’i ltuṅ byed kyi chos sum bcu daṅ | ltuṅ byed
kyi chos dgu bcu daṅ | so sor bśags par bya ba’i chos bźi daṅ | bslab pa’i chos maṅ po
daṅ | rtsod pa źi bar bya ba’i chos bdun po dag go || mdo źes bya ba ni des ñe bar sbyar ba’i
(6) mdo’am | yaṅ na mdo yaṅ dag par sbyar ba’o || gdon pa ’don pa na źes bya ba ni rab
tu ston pa na’o || ’di skad ces tshe daṅ ldan pa dag gaṅ dag gis dge sloṅ rnams ’gyod pa
daṅ | yid la gcags pa daṅ | gnod par ’gyur ba bslab pa’i gźi phran tshegs rab (7) tu phra
ba ’di dag gis zla ba phyed phyed ciṅ so sor thar pa’i mdo gdon pa bton pa dag gis ci bya
źes zer źiṅ bslab pa khyad du gsod na źes bya ba ni bslab pa khyad du gsod pa’i bsam pas ṅag
daṅ | tshig daṅ | tha sñad daṅ | skad daṅ | brjod pa daṅ | ṅes (278b1) pa’i tshig daṅ |
tshig gi lam daṅ | tshig gi sgra daṅ | dag gi las daṅ | ṅag gi rnam par rig byed brjod pa’o
|| ltuṅ byed do źes bya ba ni sems can dmyal ba daṅ | dud ’gro daṅ | yi dgas ṅan soṅ daṅ
| ṅan ’gro daṅ | log par ltuṅ ba dag tu (2) sreg par byed | ’tshod par byed | ltuṅ bar byed
pa’o || gźan yaṅ ji srid du ltuṅ ba de ma bśags śiṅ so sor ma bśags na dge ba’i chos rnams
la sgrib par byed pa ste | des na ltuṅ byed do źes gsuṅs so || de la ltuṅ bar ji ltar
’gyur (3) źe na | dge sloṅ pham par ’gyur ba bźi po dag ’don pa na ’di skad ces tshe daṅ
ldan pa dag gaṅ dag gis dge sloṅ rnams ’gyod par ’gyur ba ’di dag bton pas ci bya źes zer
na ltuṅ byed du ’gyur ro || dge sloṅ ṅa ma phar ’gyur ba bźi po dag ’don pa na (4) ’di skad
ces tshe daṅ ldan pa dag gaṅ dag gis ni dge sloṅ rnams yid la gcags par ’gyur ba ’di dag
bton pas ci bya źes zer na ltuṅ byed du ’gyur ro || dge sloṅ pham par ’gyur ba bźi po dag
’don pa na ’di skad ces tshe daṅ ldan pa dag gaṅ dag gis (5) dge sloṅ rnams la gnod par ’gyur
ba ’di dag bton pas ci bya źes zer na ltuṅ byed du ’gyur ro || dge sloṅ pham par ’gyur
ba bźi po dag ’don pa na ’di skad ces tshe daṅ ldan pa dag gaṅ dag gis dge sloṅ rnams gduṅ
bar ’gyur ba ’di dag bton pas ci bya (6) źes zer na ltuṅ byed du ’gyur ro || dge sloṅ pham
par ’gyur ba bźi po dag ’don pa na ’di skad ces tshe daṅ ldan pa dag gaṅ dag gis dge sloṅ
rnams kun du gduṅ bar ’gyur ba ’di dag bton pas ci bya źes zer na ltuṅ byed du ’gyur ro
|| dge sloṅ pham par (7) ’gyur ba bźi bo dag ’don pa na ’di skad ces tshe daṅ ldan pa dag
gaṅ dag gis dge sloṅ rnams yoṅs su gduṅ bar ’gyur ba ’di dag bton pas ci bya źes zer na
ltuṅ byed du ’gyur ro || dge sloṅ pham par ’gyur ba bźi po dag ’don pa na ’di skad ces tshe
daṅ ldan pa (279a1) dag gaṅ dag gis dge sloṅ rnams ’gyod par ’gyur ba ’di dag bton pas ci
bya źes zer na ltuṅ byed du ’gyur ro || dge sloṅ pham par ’gyur ba bźi po dag ’don pa na
’di skad ces tshe daṅ ldan pa dag gaṅ dag gis dge sloṅ rnams mṅon par mi (2) dga’ bar ’gyur
ba ’di dag bton pas ci bya źes zer na ltuṅ byed du ’gyur ro || dge sloṅ pham par ’gyur
ba bźi po dag ’don pa na ’di skad ces tshe daṅ ldan pa dag gaṅ dag gis dge sloṅ rnams rnam
par ’khyam par ’gyur ba ’di dag bton pas ci bya źes zer na (3) ltur byed du ’gyur ro || de
bźin du dge sloṅ | dge ’dun lhag ma’i chos bcu gsum daṅ | ma ṅes pa’i chos gñis daṅ | spaṅ
ba’i ltuṅ byed kyi chos sum bcu daṅ | ltuṅ byed kyi chos dgu bcu daṅ | so sor bśags par
bya ba’i chos bźi daṅ | bslab pa’i chos (4) maṅ po daṅ | rtsod pa źi bar bya ba’i chos bdun
po dag ’don pa na ’di skad ces tshe daṅ ldan pa dag gaṅ dag gis dge sloṅ rnams ’gyod pa
daṅ | yid la gcags pa daṅ | gnod pa daṅ | gduṅ ba daṅ | kun du gduṅ ba daṅ | yoṅs su gduṅ
ba daṅ | ’dod pa (5) daṅ | mṅon par mi dga’ ba daṅ | rnam par ’khyam par ’gyur ba ’di dag
bton pas ci bya źes zer na ltuṅ byed du ’gyur ro || de bźin du dge sloṅ gźi dag daṅ | phran
tshegs dag daṅ | gleṅ gźi dag daṅ | sil bu dag daṅ | ’dul ba lṅa pa dag daṅ | ’dul (6)
ba drug pa daṅ | ’dul ba’i ma mo dag daṅ | de las gźan pa ’dul ba daṅ ldan pa’i mod dag ’don
pa na ’di skad ces tshe daṅ ldan pa dag gaṅ dag gis dge sloṅ rnams ’gyod pa daṅ | yid la
gcags pa daṅ | gnod sems daṅ | gduṅ ba daṅ | kun tu gduṅ ba daṅ | (7) yoṅs su gduṅ ba daṅ
| ’dod pa daṅ | mṅon par mi dga’ ba daṅ | rnam par ’khyam par ’gyur ba ’di dag bton pas
ci bya źes zer na ltuṅ byed du ’gyur ro || dge sloṅ de las gźan pa’i mdo sde dag ’don pa na
’di skad ces tshe daṅ ldan pa dag gaṅ dag gis dge sloṅ rnams (279b1) ’gyod pa daṅ | yid
la gcags pa daṅ | gnod pa daṅ | gduṅ ba daṅ | kun du gduṅ ba daṅ | yoṅs su gduṅ ba daṅ | ’dod
pa daṅ | mṅon par mi dga’ ba daṅ | rnam par ’khyam par ’gyur ba ’di dag bton pas ci bya
źes zer na ñes byas su ’gyur ro || las (2) daṅ po pa daṅ | smyos pa daṅ | sems ’khrugs pa
daṅ | tshor bdag gis ñen pa la ltuṅ ba med do || bslab pa khyad du gsod pa’i ltuṅ byed de
bcu pa rdzogs s+ho || ||

sdom la |sa bon ’phya ba bsgo ba daṅ ||khri daṅ gdiṅ daṅ skrod pa daṅ ||phyis gnod (3) ’byuṅ
ba ’debs pa daṅ ||rim pa gñis su rtsig pa’o ||

