[Naiḥsargika 18]saṅs rgyas bcom ldan ’das (6) rgyal po’i khab na ’od ma’i tshal ka lan dka’i
gnas na bźugs so || de nas groṅ dpon gtsug na nor bu bcom ldan ’das ga la ba der soṅ ste
phyin nas bcom ldan ’das kyi źabs gñis la mgo bos phyag ’tshal te mtha’ gcig tu ’dug go ||
mtha’ gcig tu ’dug (7) nas bcom ldan ’das la groṅ dpon gtsug na nor bus ’di skad ces gsol
to || btsun pa sṅon gyi gdugs rnams kyis ches sṅa ba źig na rgyal po’i pho braṅ na rgyal
po daṅ blon po’i ’khor mchis śiṅ mthun par gyur pa rnams la bar skabs kyi bka’ mchid kun tu
brjod pa ’di lta (143a1) bu ’di byuṅ bar gyur te | śes ldan dag ci dge sloṅ rnams la mṅon
mtshan can ruṅ ṅam | śākya ’i sras kyi dge sbyoṅ rnams gser bdag gir bgyid dam | ’on te
dge sloṅ rnams la mṅon mtshan can mi ruṅ źiṅ śākya ’i sras kyi dge sbyoṅ rnams gser (2) bdag
gir mi bgyid ces mchi nas | de na kha cig ni ’di skad ces dge sloṅ rnams la mṅon mtshan
can ruṅ źiṅ śākya ’i sras kyi dge sbyoṅ rnams gser bdag gir bgyid do źes mchi | kha cig ni
’di skad ces dge sloṅ rnams la mṅon mtshan can mi ruṅ źiṅ śākya ’i sras kyi (3) dge sbyoṅ
rnams gser bdag gir mi bgyid do źes mchi na | btsun pa de la gaṅ dag de skad ces dge sloṅ
rnams la mṅon mtshan can ruṅ źiṅ śākya ’i sras kyi dge sbyoṅ rnams gser bdag gir bgyid do
źes mchis na | btsun pa ji ltar gaṅ dag de skad mchi bde dag de (4) ltar brda sprod par
bgyid pa na | bcom ldan ’das la skur pa ’debs par mi bgyid ciṅ ha caṅ thal bar yaṅ mi bgyid
pa daṅ | de dag bcom ldan ’das kyis gsuṅs pa’i rjes su smra ba daṅ | chos smra ba daṅ |
chos kyi rjes su mthun pa’i chos brda sprod par (5) bgyid pa daṅ | gsuṅs pa’i rjes su smra
ba de dag la gźan las chos daṅ mthun pas smad pa’i gnas lta bu’i chos ’ga’ yaṅ mi mchi ba
lags sam | groṅ dpon gaṅ dag de skad ces dge sloṅ rnams la mṅon mtshan can ruṅ źiṅ śākya
’i sras kyi dge sbyoṅ (6) rnams gser bdag gir byed do źes zer ba de dag de ltar brda sprod
par byed pa naṅ la skur pa ’debs par byed ciṅ ha caṅ thal bar byed pa daṅ | de dag ṅas smras
pa’i rjes su smra ba ma yin pa daṅ | chos smra ba ma yin pa daṅ | chos kyi rjes su mthun
pa’i chos brda sprod par (7) byed pa ma yin pa daṅ | smras pa’i rjes su smra ba ma yin
pa de dag la gźan las chos daṅ mthun pas smad pa’i gnas lta bu’i chos śin tu ’oṅ ba yin no
|| de ci’i phyir źe na | groṅ dpon dge sloṅ rnams la mṅon mtshan can mi ruṅ źiṅ śākya ’i
sras kyi dge sbyoṅ rnams (143b1) gser bdag gir mi byed de | gaṅ la la mṅon mtshan can ruṅ
źiṅ gser bdag gir byed pa de ni dge sbyoṅ gi chos ma yin źiṅ de ni śākya ’i sras kyi chos
ma yin pa’i phyir ro || groṅ dpon ṅas khyod la don de ñid kyi phyir lan gñis lan gsum gyi
bar du brjod par bya ste | dge sloṅ (2) rnams la mṅon mtshan can mi ruṅ źiṅ śākya ’i sras
kyi dge sbyoṅ rnams gser bdag gir mi byed de | gaṅ la la la mṅon mtshan can ruṅ źiṅ gser bdag
gir byed pa de ni dge sbyoṅ gi chos ma yin źiṅ de ni śākya ’i sras kyi chos ma yin no
|| btsun pa gaṅ gi slad du bcom ldan ’das (3) kyis de skad ces dge sloṅ rnams la mṅon mtshan
can mi ruṅaźiṅa śākya ’i sras kyi dge sbyoṅ rnams gser bdag gir mi bgyid de | gaṅ la la
la mṅon mtshan can ruṅ źiṅ gser bdag gir bgyid pa de ni dge sbyoṅ gi chos ma lags śiṅade
ni śākya ’i sras kyi chos ma lags (4) so źes bka’ stsal te | ji tsam du bcom ldan ’das kyis
legs par gsuṅs pa ni ṅo mtshar to || btsun pa gaṅ gi slad du bcom ldan ’das kyis de skad
ces groṅ dpon ṅas khyod la don de ñid kyi phyir lan gñis lan gsum gyi bar du brjod par bya
ste | dge sloṅ (5) rnams la mṅon mtshan can mi ruṅ źiṅ śākya ’i sras kyi dge sbyoṅ rnams
gser bdag gir mi bgyid de | gaṅ la la la mṅon mtshan can ruṅ źiṅ gser bdag gir bgyid pa de
ni dge sbyoṅ gi chos ma lags śiṅ de ni śākya ’i sras kyi chos ma lags so źes bka’ stsal
pa’i (6) bcom ldan ’das kyi bka’ de ni rgya cher bzaṅ ba lags so || btsun pa bdag kyaṅ ’di
sñam bgyid de | dge sloṅ rnams la mṅon mtshan can mi ruṅ źiṅ śākya ’i sras kyi dge sbyoṅ
rnams gser bdag gir mi bgyid de | gaṅ la la la mṅon mtshan can ruṅ źiṅ gser bdag (7) gir bgyid
pa de ni ’dod pa’i yon tan lṅa po dag kyaṅ ruṅ ba kho na lags so || groṅ dpon de de bźin
no || de de bźin te | dge sloṅ rnams la mṅon mtshan can mi ruṅ źiṅ śākya ’i sras kyi dge
sbyoṅ rnams gser bdag gir mi byed de | gaṅ la la la mṅon mtshan can ruṅ (144a1) źiṅ gser
bdag gir byed pa de ni dge sbyoṅ gi chos ma yin źiṅ de ni śākya ’i sras kyi chos ma yin
no || de nas groṅ dpon gtsug na nor bus bcom ldan ’das kyis bka’ stsal pa la mṅon par dga’
ba daṅ rjes su yi raṅ ba byas nas | bcom ldan ’das kyi (2) źabs gñis la mgo bos phyag ’tshal
te bcom ldan ’das kyi spyan sṅa nas soṅ ṅo || de’i tshe na tshe daṅ ldan pa kun dga’ bo
bcom ldan ’das kyi snam logs na ’dug par gyur ciṅ bsil yab thogs te bcom ldan ’das la g-yob
ciṅ ’dug go || de nas bcom ldan (3) ’das kyis groṅ dpon gtsug na nor bu soṅ nas riṅ por
ma lon par thugs su chud nas tshe daṅ ldan pa kun dga’ bo la bka’ stsal pa | kun dga’ bo
soṅ la ’od ma’i tshal ka lan dka’i gnas na dge sloṅ ji sñed ñe bar rten ciṅaganasa pa de
dag thams cad dpoṅ sa’i khaṅ (4) par bsdus śig | tshe daṅ ldan pa kun dga’ bos btsun pa bka’
bźin ’tshal źes bcom ldan ’das las mñan nas ’od ma’i tshal ka lan dka’i gnas na dge sloṅ
ji sñed ñe bar rten ciṅ gnas pa de dag thams cad dpoṅ sa’i khaṅ par bsdus te | bcom ldan
(5) ’das ga la ba der soṅ ste phyin nas bcom ldan ’das kyi źabs la phyag ’tshal te mtha’
gcig tu ’dug go || mtha’ gcig tu ’dug nas bcom ldan ’das la tshe daṅ ldan pa kun dga’ bos
’di skad ces gsol to || btsun pa ’od ma’i tshal ka lan dka’i gnas (6) na dge sloṅ ji sñed
ñe bar rten ciṅ gnas pa de dag thams cad dpoṅ sa’i khaṅ par mchis śiṅ mthun par gyur na bcom
ldan ’das kyis da de’i dus la bab par mkhyen par mdzad du gsol | de nas bcom ldan ’das
dpoṅ sa’i khaṅ pa ga la ba der gśegs te byon nas dge sloṅ (7) gi dge ’dun gyi goṅ du gdan
bśams pa ñid la bźugs so || bźugs nas bcom ldan ’das kyis dge sloṅ rnams la bka’ stsal pa
| dge sloṅ dag da ci’i groṅ dpon gtsug na nor bu ṅa ga la ba der ’oṅs te phyin nas ṅa’i rkaṅ
pa gñis la phyag ’tshal te mtha’ gcig (144b1) tu ’dug go || mtha’ gcig tu ’dug nas ṅa la
groṅ dpon gtsug na nor bu ’di skad ces btsun pa sṅon gyi gdugs rnams kyi ches sṅa ba źig
na rgyal po’i pho braṅ na rgyal po daṅ blon po’i ’khor mchis śiṅ mthun par gyur pa rnams
la bar skabs kyi bka’ mchid kun tu rjod pa (2) ’di lta bu ’di byuṅ bar gyur te | śes ldan
dag ci dge sloṅ rnams la mṅon mtshan can ruṅ ṅam śākya ’i sras kyi dge sbyoṅ rnams gser bdag
gir bgyid dam | ’on te dge sloṅ rnams la mṅon mtshan can mi ruṅ źiṅ śākya ’i sras kyi dge
sbyoṅ rnams gser bdag gir (3) mi bgyid ces mchi nas | de na kha cig ni ’di skad ces dge
sloṅ rnams la mṅon mtshan can ruṅ źiṅ śākya ’i sras kyi dge sbyoṅ rnams gser bdag gir bgyid
do źes mchi | kha cig ni ’di skad ces dge sloṅ rnams la mṅon mtshan can mi ruṅ źiṅ śākya
’i sras kyi dge sbyoṅ rnams (4) gser bdag gir mi bgyid do źes mchi na | btsun pa de la gaṅ
dag de skad ces dge sloṅ rnams la mṅon mtshan can mi ruṅ źiṅ śākya ’i sras kyi dge sbyoṅ
rnams gser bdag gir bgyid do źes mchi na | btsun pa ji ltar gaṅ dag de skad mchi ba de dag
de ltar brda sprod par (5) bgyid pa na bcom ldan ’das la skur pa ’debs par mi bgyid ciṅ
ha caṅ thal bar yaṅ mi bgyid pa daṅ | de dag bcom ldan ’das kyis gsuṅs pa’i rjes su smra
ba daṅ | chos smra ba daṅ | chos kyi rjes su mthun pa’i chos brda sprod par bgyid pa daṅ |
gsuṅs (6) pa’i rjes su smra ba pa de dag la gźan las chos daṅ mthun pas smrad pa’i gnas lta
bu’i chos ’ga’ yaṅ mi mchi ba lags sam źes zer nas | ṅas de la ’di skad ces groṅ dpon gaṅ
dag de skad ces dge sloṅ rnams la mṅon mtshan can ruṅ źiṅ śākya ’i sras kyi dge sbyoṅ (7)
rnams gser bdag gir byed do źes zer ba de dag de ltar brda sprod par byed pa na ṅa la skur
pa ’debs par byed ciṅ ha caṅ thal bar byed pa daṅ | de dag ṅas smras pa’i rjes su smra
ba ma yin pa daṅ | chos smra ba ma yin pa daṅ | chos kyi rjes su mthun pa’i chos brda sprod
par (145a1) byed pa ma yin pa daṅ | smras pa’i rjes su smra ba ma yin pa de dag la gźan
las chos daṅ mthun pas smad pa’i gnas lta bu’i chos śin tu ’oṅ ba yin no || de ci’i phyir
źe na | groṅ dpon dge sloṅ rnams la mṅon mtshan can mi ruṅ źiṅ śākya ’i sras kyi (2) dge
sbyoṅ rnams gser bdag gir byed de | gaṅ la la la mṅon mtshan can ruṅ źiṅ gser bdag gir byed
pa de ni dge sbyoṅ gi chos ma yin źiṅ de ni śākya ’i sras kyi chos ma yin pa’i phyir ro
|| groṅ dpon ṅas khyod la don de ñid kyi phyir lan gñis lan gsum gyi bar du (3) brjod par
bya ste | dge sloṅ rnams la mṅon mtshan can mi ruṅ źiṅ śākya ’i sras kyi dge sbyoṅ rnams gser
bdag gir mi byed de | gaṅ la la la mṅon mtshan can ruṅ źiṅ gser bdag gir byed pa de ni
dge sbyoṅ gi chos ma yin źiṅ de ni śākya ’i sras kyi chos ma yin no (4) źes smras pa daṅ
| de ṅa la ’di skad ces btsun pa gaṅ gi slad du bcom ldan ’das kyis de skad ces dge sloṅ rnams
la mṅon mtshan can mi ruṅ źiṅ śākya ’i sras kyi dge sbyoṅ rnams gser bdag gir mi bgyid
de | gaṅ la la la mṅon mtshan can ruṅ źiṅ gser (5) bdag gir bgyid pa de ni dge sbyoṅ gi
chos ma lags śiṅ de ni śākya ’i sras kyi chos ma lags so źes bka’ stsal te | ji tsam du bcom
ldan ’das kyis legs par gsuṅs pa ni ṅo mtshar to || btsun pa gaṅ gi slad du bcom ldan ’das
kyis de skad ces groṅ (6) dpon ṅas khyod la don de ñid kyi phyir lan gñis lan gsum gyi
bar du brjod par bya ste | dge sloṅ rnams la mṅon mtshan can mi ruṅ źiṅ śākya ’i sras kyi
| dge sbyoṅ rnams gser bdag gir mi bgyid de | gaṅ la la la mṅon mtshan can ruṅ źiṅ gser bdag
gir bgyid (7) pa de ni dge sbyoṅ gi chos ma lags śiṅ de ni śākya ’i sras kyi chos ma lags
so || źes bka’ stsal pa’i bcom ldan ’das kyi bka’ de ni rgya cher bzaṅ ba lags so || btsun
pa bdag kyaṅ ’di sñam bgyid de | dge sloṅ rnams la mṅon mtshan can mi ruṅ źiṅ śākya ’i
(145b1) sras kyi dge sbyoṅ rnams gser bdag gir mi bgyid de | gaṅ la la la mṅon mtshan can
ruṅ źiṅ gsar bdag gir bgyid pa de la ni ’dod pa’i yon tan lṅa po dag kyaṅ ruṅ ba kho na
lags so źes zer ro || ṅas de la ’di skad ces groṅ dpon de de bźin no || de de bźin (2) te
| dge sloṅ rnams la mṅon mtshan can mi ruṅ źiṅ śākya ’i sras kyi dge sbyoṅ rnams gser bdag
gir mi bgyid do || gaṅ la la la mṅon mtshan can ruṅ źiṅ gser bdag gir byed pa de ni dge sbyoṅ
gi chos ma yin źiṅ de ni śākya ’i sras kyi chos ma yin no źes smras so || (3) de nas
groṅ dpon gtsug na nor bu des ṅas smras pa la mṅon par dga’ ba daṅ | rjes su yi raṅ ba byas
nas ṅa’i rkaṅ pa gñis la mgo bos phyag ’tshal te ṅa’i druṅ nas soṅ ṅo || dge sloṅ dag de
ltar groṅ dpon gtsug na nor bu des rgyal po daṅ bcas pa’i ’khor gyi (4) mdun du dge sloṅ
rnams la mṅon mtshan can mi ruṅ źiṅ śākya ’i sras kyi dge sbyoṅ rnams gser bdag gir mi byed
de | gaṅ la la la mṅon mtshan can ruṅ źiṅ gser bdag gir byed pa de la ni ’dod pa’i yon tan
lṅa po dag kyaṅ gdon mi za bar ruṅ ba yin no źes cha (5) gcig bzuṅ ste | khyu mchog gi
tshig rgya chen po smras śiṅ ’khor gyi naṅ du yaṅ dag par seṅ ge’i sgra bsgrags so || dge
sloṅ dag ṅas kyaṅ de skad ces dge sloṅ rnams la mṅon mtshan can mi ruṅ źiṅ śākya ’i sras kyi
dge sbyoṅ rnams gser bdag gir mi byed de | (6) gaṅ la la la mṅon mtshan can ruṅ źiṅ gser
bdag gir byed pa de ni dge sbyoṅ gi chos ma yin źiṅade ni śākya ’i sras kyi chos ma yin
no źes smras so || dge sloṅ dag de lta bas na khyed kyis da deṅ phyin cad śiṅ ’dod pa dag
gis śiṅ yoṅs su btsal bar bya | rtswa (7) ’dod pa dag gis ni rtswa | śiṅ rta’i las ’dod pa
dag gis ni śiṅ rta’i las | mi blas ’dod pa dag gis ni mi blas yoṅs su btsal bar bya źes smra
ba’i ’di skad ces rnam graṅs gaṅ gis kyaṅ gser bdag gir bya ba ni mi smra’o || ’di ni
re źig byuṅ ba yin (146a1) gyi saṅs rgyas bcom ldan ’das re źig ’dul ba la ñan thos rnams
kyi bslab pa’i gźi ’cha’ bar ni mi mdzad do || saṅs rgyas bcom ldan ’das mñan yod na rgyal
byed kyi tshal mgon med zas sbyin gyi kun dga’ ra ba na bźugs so || (2) de’i tshe na dge
sloṅ drug sde dag raṅ gi lag gis gser daṅ dṅul len par byed | len du ’jud par byed | phuṅ
po gcig tu byed | phuṅ po gñis su byed | khri daṅ khri’u daṅ | khri’u chuṅ ṅu dag tu ’jog
par byed nas | gźan mu stegs can dag śes ldan (3) dag śākya ’i bu’i dge sbyoṅ dag ni ma log
ma spaṅs so sor ma spaṅs pa yin te | ’di ltar raṅ gi lag gis gser daṅ dṅul len par byed
| len du ’jud par byed | phuṅ po gcig tu byed | phuṅ po gñis su byed | khri daṅ khri’u daṅ
| khri’u chuṅ ṅu dag tu ’jog (4) par byed do || bram ze daṅ khyim bdag dag kyaṅ raṅ gi lag
gis gser daṅ dṅul len par byed | len du ’jud par byed | phuṅ po gcig tu byed | phuṅ po gñis
su byed | khri daṅ khri’u daṅ | khri’u chuṅ ṅu dag ’jog par byed na śes ldan dag śākya
’i bu’i (5) dge sbyoṅ rnams daṅ bram ze daṅ | khyim bdag rnams kyi ’di la bye brag ni ci
yod | bsam pa ni ci yod | tha dad du bya ba ni ci yod | su źig dge sbyoṅ mgo reg ’di dag la
bsod sñoms sbyin pa daṅ bya bar sems źes smod par byed | phyar ka gtoṅ bar (6) byed | kha
zer bar byed pa’i skabs de dge sloṅ rnams kyis bcom ldan ’das la gsol to || de nas bcom
ldan ’das kyis byuṅ ba ’di daṅ | gliṅ gźi ’di daṅ | skabs ’di la dge sloṅ gi dge ’dun bsdu
ba mdzad do źes bya ba la sogs pa sṅa ma bźin no || (7) saṅs rgyas bcom ldan ’das rnams ni
mkhyen bźin du rmed par mdzad pa ste źes bya ba la sogs pa yaṅ sṅa ma bźin te | saṅs rgyas
bcom ldan ’das kyis dge sloṅ drug sde dag la rmas pa | dge sloṅ dag khyed raṅ gi lag gis
gser daṅ dṅul len pa daṅ | len du (146b1) ’jud par byed pa bden nam | btsun pa mad do ||
saṅs rgyas bcom ldan ’das kyis dge sbyoṅ gi tshul ma yin pa daṅ | rjes su mthun pa ma yin
pa | ruṅ ba ma yin pa | tshul daṅ mthun pa ma yin pa de ni rab tu byuṅ bas bya ba ma yin
no źes rnam par smad par mdzad do || (2) de nas bcom ldan ’das kyis rnam graṅs du mas rnam
par smad nas dge sloṅ rnams la bka’ stsal pa | dge sloṅ dag de lta bas na phan yon bcu yaṅ
dag par gzigs pas ’dul ba la ñan thos rnams kyi bslab pa’i gźi bca’ bar bya ste źes bya
ba la sogs pa sṅa ma (3) bźin no || ṅa’i ñan thos rnams kyis ’dul bal bslab pa’i gźi ’di ltar
gdon par bya ste | yaṅ dge sloṅ gaṅ raṅ gi lag gis gser daṅ dṅul len tam | len du ’jud
na spaṅ ba’i ltuṅ byed do || yaṅ dge sloṅ gaṅ źes bya ba ni drug ste dag gam gźan yaṅ (4)
de lta bu gaṅ yin pa’o || raṅ gi lag gis źes bya ba ni raṅ gi lag pas so || gser daṅ dṅul
źes bya ba ni dbyig daṅ gser ro || len tam źes bya ba ni bdag ñid kyis so || len du ’jug
na źes bya ba ni gźan no || spaṅ ba’i ltuṅ byed do źes bya ba ni dṅos po de (5) spaṅs nas
ltuṅ byed kyi ltuṅ ba bśags par bya ba ste | des na spaṅ ba’i ltuṅ byed do źes gsuṅs so ||
de la ltuṅ bar ji ltar ’gyur źe na | gźi bcwa brgyad kyis te | ’di loṅ śig | ’di nas loṅ
śig | ’di tsam loṅ śig ces bya ba daṅ | ’di khyer śog | (6) ’di nas khyer śog | ’di tsam khyer
śog ces bya ba daṅ | ’di źog śig | ’dir źog śig | ’di tsam źog śig ces bya ba daṅ | de
loṅ śig de nas loṅ śig | de tsam loṅ śig ces bya ba daṅ | de khyer śog | de nas khyer śog
| de tsam khyer śog ces bya ba (7) daṅ | de źog śig | der źog śig | de tsam źog śig ces
bya bas so || de la ’di loṅ śig ces bya ba ni ’thob par ’gyur pa’i phyogs su dabyi.iga gam
| gser ’di loṅ śig ces bsgo bar byed pa ste | de bsgo bar byed pa la ñes byas su ’gyur la
| blaṅs pa na spaṅ ba’i (147a1) ltuṅ byed du ’gyur ro || ’di nas loṅ śig ces bya ba ni ’thob
par ’gyur ba’i phyogs su zaṅs po che nas sam | zaṅs nas sam | rdza bo nas sam | sgrom
nas sam | ko lpags nas sam | za ma tog nas loṅ śig ces bsgo bar byed pa (2) ste | de bsgo
bar byed pa la ñes byas su ’gyur la | blaṅs pa na spaṅ ba’i ltuṅ byed du ’gyur ro || ’di tsam
loṅ śig ces bya ba ni ’thob par ’gyur ba’i phyogs su brgya’am | stoṅ ṅam ’bum loṅ śig
ces bsgo bar byed pa ste | de bsgo bar byed pa la ñes byas su (3) ’gyur la | blaṅs pan spaṅ
ba’i ltuṅ byed du ’gyur ro || ’di khyer śog ces bya ba ni ’thob par ’gyur ba’i phyogs su
dbyig gam | gser ’di khyer śog ces bsgo bar byed par byed pa ste | de bsgo bar byed pa la
ñes byas su ’gyur la | khyer ba na spaṅ ba’i ltuṅ byed du ’gyur (4) ro || ’di nas khyer śog
ces bya ba ni ’thob par ’gyur ba’i phyogs su zaṅs po che nas sam | zaṅs nas sam | rdza
bo nas sam | sgrom nas sam | ko lpags nas sam | zam tog nas khyer śog ces bsgo bar byed pa
ste | de bsgo bar byed pa la ñes byas su (5) ’gyur la | blaṅs pa na spaṅ pa’i ltuṅ byed du
’gyur ro || ’di tsam khyer śog ces bya ba ni ’thob par ’gyur ba’i phyogs su brgya’am | stoṅ
ṅam | ’bum khyer śog ces bsgo bar byed pa ste | de bsgo bar byed pa la ñes byas su ’gyur
la | khyer ba na spaṅ ba’i ltuṅ byed du (6) ’gyur ro || ’di źog śig ces bya ba ni ’thob
par ’gyur ba’i phyogs su dbyig gam | gser ’di źog śig ces bsgo bar byed pa ste | de bsgo
bar byed pa la ñes byas su ’gyur la | bźag pa na spaṅ ba’i ltuṅ byed du ’gyur ro || ’dir źog
śig ces bya ba ni ’thob (7) par ’gyur ba’i phyogs su zaṅs po cher ram | zaṅs su’am | rdza
phor ram | sgrom du’am | ko lpags su’am | za ma tog tu źog śig ces bsgo bar byed pa ste
| de bsgo bar byed pa la ñes byas su ’gyur la | bźag pa na spaṅ ba’i ltuṅ byed du ’gyur ro
|| ’di tsam (147b1) źog śig ces bya ba ni ’thob par ’gyur ba’i phyogs su brgya’am | stoṅ
dam | ’bum źog śig ces bsgo bar byed pa ste | de bsgo bar byed pa la ñes byas su ’gyur la
| bźag pa na spaṅ ba’i ltuṅ byed du ’gyur ro || de loṅ śig ces bya ba ni ’thob par ’gyur
ba’i phyogs su (2) dbyig gam | gser de loṅ śig ces bsgo bar byed pa ste | de bsgo bar byed
pa la ñes byas su ’gyur la | blaṅs pa na spaṅ pa’i ltuṅ byed du ’gyur ro || de nas loṅ śig
ces bya ba ni ’thob par ’gyur ba’i phyogs su zaṅs po che nas sam | zaṅs nas sam | rdza bo
nas (3) sam sgrom nas sam | ko lpags nas sam | za ma tog nas loṅ śig ces bsgo bar byed pa
ste | de bsgo bar byed pa la ñes byas su ’gyur la | blaṅs pa na spaṅ ba’i ltuṅ byed du ’gyur
ro || de tsam loṅ śig ces bya ba ni ’thob par ’gyur ba’i phyogs su brgya’am | stoṅ (4)
ṅam | ’bum loṅ śig ces bsgo bar byed pa ste de bsgo bar byed pa la ñes byas su ’gyur la
| blaṅs pa na spaṅ ba’i ltuṅ byed du ’gyur ro || de khyer śog ces bya ba ni ’thob par ’gyur
ba’i phyogs su dbyig gam | gser de khyer śog ces bsgo bar byed pa ste de bsgo bar byed (5)
pa la ñes byas su ’gyur la | khyer ba na spaṅ ba’i ltuṅ byed du ’gyur ro || de nas khyer
śog ces bya ba ni ’thob par ’gyur ba’i phyogs su zaṅs po che nas sam | zaṅs nas sam | rdza
bo nas sam | sgom nas sam | ko lpags nas sam | za ma tog nas khyer śog ces (6) bsgo bar
byed pa ste de bsgo bar byed pa la ñes byas su ’gyur la | blaṅs ba na spaṅ ba’i ltuṅ byed
du ’gyur ro || de tsam khyer śog ces bya ba ni ’thob par ’gyur ba’i phyogs su brgya’am |
stoṅ ṅam | ’bum khyer śog ces bsgo bar byed pa ste de bsgo bar byed pa la ñes byas su ’gyur
la | (7) khyer ba na spaṅ ba’i ltuṅ byed du ’gyur ro || de źog śig ces bya ba ni ’thob par
’gyur ba’i phyogs su dbyig gam | gser de źog śig ces bsgo bar byed pa ste de bsgo bar byed
pa la ñes byas su ’gyur la | bźag pa na spaṅ ba’i ltuṅ byed du ’gyur ro || der źog śig
ces bya ba ni ’thob (148a1) par ’gyur ba’i phyogs su zaṅs po cher ram | zaṅs su’am | rdza
phor ram | sgrom du’am | ko lpags su’am | za ma tog tu źog śig ces bsgo bar byed pa ste |
de bsgo bar byed pa la ñes byas su ’gyur la | bźag pa na spaṅ ba’i ltuṅ byed du (2) ’gyur
ro || de tsam źog śig ces bya ba ni ’thob par ’gyur pa’i phyogs su brgya’am | stoṅ ṅam |
’bum źog śig ces bsgo bar byed pa ste de bsgo bar byed pa la ñes byas su ’gyur la | bźag pa
na spaṅ ba’i ltuṅ byed du ’gyur ro || ’di loṅ śig | ’di (3) nas loṅ śig ’di tsam khoṅ śig
ces bya ba daṅ | ’di khyer śog ’di nas khyer śog | ’di tsam khyer śog ces bya ba daṅ | ’di
źog śig ’dir źog śig | ’di tsam źog śig ces bya ba daṅ | de loṅ śig de nas loṅ śig | de
tsam loṅ śig ces bya ba daṅ | (4) de khyer śog de nas khyer śog | de tsam khyer śog ces bya
ba daṅ | de źog śig ṅer źog śig | de tsam źog śig ces bya ba de dag ’thob par ’gyur ba
ma yin pa’i phyogs su bsgo bar byed na | de bsgo bar byed pa la ñes byas su ’gyur la | blaṅs
pa daṅ khyer ba daṅ | (5) bźag pha na yaṅ ñes byas su ’gyur ro || dge sloṅ gis dbyig la
reg na spaṅ ba’i ltuṅ byed du ’gyur ro || gser la reg na spaṅ ba’i ltuṅ byed du ’gyur ro
|| dbyig daṅ gser la reg na spaṅ ba’i ltuṅ byed du ’gyur ro || dge sloṅ gis dbyig gam | gser
brduṅs (6) pa la reg na spaṅ ba’i ltuṅ byed du ’gyur ro || dbyig daṅ gser mṅon mtshan can
la reg na spaṅ ba’i ltuṅ byed du ’gyur ro || dṅul la reg na spaṅ ba’i ltuṅ byed du ’gyur
ro || nor bu la reg na spaṅ ba’i ltuṅ byed du ’gyur ro || mu tig la reg na spaṅ ba’i ltuṅ
byed du ’gyur ro || (7) baiḍūr+Ya la reg na spaṅ ba’i ltuṅ byed du ’gyur ro || nor bu daṅ
mu tig daṅ baiḍūR+Ya la reg na spaṅ ba’i ltuṅ byed du ’gyur ro || dge sloṅ gis yul gyi tha
sñad can gyi dbyig daṅ | gser la reg na ñes byas su ’gyur ro || ra gan daṅ zaṅs ma daṅ
| lcags daṅ rno lcags daṅ ro ñe daṅ (148b1) źa ñe daṅ | khro tshul reg pa la ltuṅ ba med do
źes de ltar bcom ldan ’das ’dul ba la ñan thos rnams kyi bslab pa’i gźi bca’ ba mdzad do
|| || ’dul ba rnam par ’byed pa | bam po sum bcu rtsa gsum pa | saṅs rgyas bcom ldan ’das
mñan yod na rgyal byed (2) kyi tshal mgon med zas sbyin gyi kun dga’ ra ba na bźugs so ||
de’i tshe na tsam pa na khyim bdag dad pa daṅ ldan pa | dge ba’i bsam pa can | bzaṅ po sbyin
pa źig ’dug pa des de bźin gśegs pa’i ñan thos kyi dge ’dun gyi phyir gtsug lag khaṅ rta
babs mthon po daṅ | (3) skar khuṅ daṅ skar khuṅ dra ba can daṅ | lan kan gyis brgyan pa
| sñiṅ daṅ mig ’phrog pa mtho ris kyi them skas su gyur pa źig byed du bcug nas | der dge
sloṅ maṅ po dag dbyar gnas par khas blaṅs te | de dag gis dgag dbye byas nas smras pa | khyim
bdag bdag cag (4) mñan yod du ston pa daṅ | dge sloṅ gnas brtan gnas brtan rnams kyi
źabs la phyag ’tshal du ’gros bdag cag la gos dag byin cig | khyim bdag des smras pa | ’phags
pa dag ’di na gos bzaṅ po dag ma mchis te | don mthun dag mchi źes grag gis (5) don mthun
dag mchis kyi bar du re źig gźes śig daṅ | de nas gos bzaṅ po dag ’jal te gsol lo || de
dag gis smras pa | khyim bdag gal te gos bzaṅ po dag med na gos ṅan pa dag byin cig | ’phags
pa dag bdag ni bzaṅ po sbyin pa lags na | ji (6) ltar bdag gis ṅan pa dag gsol bar bgyi
| gal te khyed cag riṅs na gos kyi rin kār ṣā pa ṇa dag smoms la bźud cig | khyim bdag
bcom ldan ’das kyis kār ṣā pa ṇa dag bkag pas bdag cag mi len to || ’phags pa dag ’di ltar
bdag lam byin pa ni mi mṅa’i | (7) gos ṅan pa dag sbyin du ni mi ruṅ ṅo || dge sloṅ de dag
gis kār ṣā pa ṇa dag ma blaṅs par gos ṅan pa dag kho nas doṅ ste | mthar gyis mñan yod du
phyin pa daṅ | de dag la dge sloṅ rnams kyis smras pa | tshe daṅ ldan pa dag khyed cag gis
dbyar gnas pa’i gos kyi rñed pa ma rñed dam | (149a1) ci nas gaṅ gi phyir khyed cag gos
dag ṅan par gyur ma rñed do || khyed cag gaṅ du dbyar gnas par khas blaṅs tsam par ro ||
khyim bdag gaṅ la brten | che ge mo źig la’o || khyim bdag de bzaṅ po sbyin pa źes grag go
de’i phyir ma rñed do || ci’i phyir de dag gis (2) skabs de rgyas par brjod pa daṅ | dge
sloṅ rnams kyis bcom ldan ’das la gsol to || de nas bcom ldan ’das ’di sñam du dgoṅs te |
kye ma bram ze daṅ khyim bdag dad pa can dag kyaṅ gos kyi rin dag sbyin par byed la | ṅa’i
ñan thos rnams kyaṅ gos kyi rin dag ’dod kyis (3) ṅas ñan thos rnams la ruṅ bar bya bar chuṅ
źig gnaṅ bar bya’o sñam du dgoṅs nas | bcom ldan ’das kyis bka’ stsal pa | blaṅ bar bya
źiṅ blaṅs nas kyaṅ sbyin bdag de ñid la yid brten te bcaṅ bar bya’o || gźan yaṅ dge sloṅ
gis źal ta byed pa spro bar bya’o || dge sloṅ (4) dag gis źal ta byed pa gaṅ spro bar bya
ba mi śes nas bcom ldan ’das kyis bka’ stsal pa | kun dga’ ra ba pa’am | dge bsñen spro bar
bya ste | kun dga’ ra ba pa źes bya ba ni ruṅ ba byed pa’o || dge bsñen źes bya ba ni gsum
la skyabs su soṅ ba bslab pa’i gźi lṅa bzuṅ (5) ba’o || dge sloṅ dag yul gźan du ’doṅ
ba na de dag ’di na bdag cag la sbyin bdag ’ga’ yaṅ med do źes ’gyod pa skyes pa daṅ | bcom
ldan ’das kyis bka’ stsal pa | sbyin bdag de ñid ji srid du son pa daṅ | ’dug pa daṅ | ’tsho
ba daṅ | sdod pa’i bar du śin tu riṅ (6) du soṅ yaṅ ñams pa med do || dge sloṅ rnams
kyis chos gos kyi rin dag rñed la sbyin bdag med nas dedaga ’gyod pa skyes te | mi len pa’i
skabs de dge sloṅ rnams kyis bcom ldan ’das la gsol pa daṅ | bcom ldan ’das kyis bka’ stsal
pa | blaṅ bar bya źiṅ (7) blaṅs nas kyaṅ dge sloṅ gi mdun du ’greṅ ste ’di skad ces brjod
par bya’o || tshe daṅ ldan pa dgoṅs su gsol | bdag dge sloṅ miṅ ’di źes bgyi bas dṅos
po ruṅ ba ma ltags pa ’di rñed de | bdag dge sloṅ miṅ ’di źes bgyi bas dṅos po ruṅ ba ma lags
pa ’di byin gyis (149b1) brlab bo || dṅos po ruṅ ba ma lags pa ’dis dṅos po ruṅ ba bsgrub
par bgyi’o || de bźin du lan gñis lan gsum du brjod par bya ste | ’di la ’gyod par mi
bya’o || bram ze daṅ khyim bdag daṅ pa can dag gis mtha’ ’khob dag tu gtsug lag khaṅ dag byed
du bcug nas de na dus daṅ (2) dus su skrag pa dag byuṅ nas dge sloṅ dag gis gtsug lag
khaṅ stoṅ par bor te byer ro ma byin par len pa dag gis gtsug lag khaṅ stoṅ par rig nas gtsug
lag khaṅ bcom pa daṅ | bcom ldan ’das kyis bka’ stsal pa | dge ’dun bye’am | mchod rten
gyi dbyig daṅ gser (3) sbas te ’gro bar bya’o || bcom ldan ’das kyis sba bar bya’o źes bka’
stsal pa daṅ | de dag gis gaṅ gis sba bar bya ba mi śes nas bcom ldan ’das kyis bka’ stsal
pa | kun dga’ ra ba pa’am | dge bsñen gyis sba bar bya’o || gaṅ dag sbed par byed pa
de dag ñid rku bar byed (4) nas bcom ldan ’das kyis bka’ stsal pa | dge bsñen dad pa can gyis
sba bar bya’o || dge bsñen dad pa can med na dge tshul gyis sba bar bya’o || dge tshul
med na dge sloṅ dag gis raṅ gis sba bar bya’o || de la doṅ brko bar bya ba yod nas gaṅ gis
brko bar bya ba mi śes nas bcom ldan ’das kyis (5) bka’ stsal pa | kun dga’ ra ba pa’am
| dge bsñen gyis brko bar bya’o || de ñid rku bar byed nas bcom ldan ’das kyis bka’ stsal
pa | dge bsñen dad pa can gyis brko bar bya’o || dge bsñen dad pa can med na dge tshul gyis
brko bar bya’o || dge tshul med na dge sloṅ dag gis raṅ gis brko bar (6) bya’o || ’jigs
pa daṅ bral na rnam pa de lta bu ñid kyis phyuṅ ste dge ’dun la dbul bar bya’o || dge sloṅ
dag ṅas phoṅs pa’i dus dag tu gnaṅ ba gaṅ yin pa de bde ba’i gnas skabs dag tu spyad par
mi bya ste | spyod na ’gal tshabs can du ’gyur ro || las daṅ po pa daṅ | smyos pa daṅ | (7)
sems ’khrugs pa daṅ | tshor ba dag gis ñen pa la ltuṅ ba med do || gser dṅul la reg pa’i
spaṅ ba ste bcwa brgyad pa rdzogs s+ho || ||

