[Naiḥsargika 10]’dul ba rnam par ’byed pa | bam (4) po sum bcu rtsa gcig pa | saṅs rgyas bcom
ldan ’das rgyal po’i khab na ’od ma’i tshal ka lan da ka’i gnas na bźugs so || ñe dga’ la
blo skyes pa ’di thams cad khyim bdag mgon med zas sbyin gyis bslab pa’i gźi dag gis bsdam
pa byas pas phyin cad ras yug (5) phran sgre bo yaṅ su las kyaṅ bslaṅ bar mi nus kyis ’di
ltar bdag daṅ lhan cig yi ge’i grwa na yig ’bru’i yi ge dag slob slob pa bram ze dbyar
tshul yod kyis de’i gan du soṅ ste bltas na de las cuṅ zad ’thob kyaṅ srid do sñam nas de
de’i khyim du soṅ ba daṅ | sgo bas ’phags pa (6) ma bźud cig ces bgags so || ñe daga’asa smras
pa | bźin bzaṅs bcom ldan ’das kyis bdag cag gi spyod yul ma yin pa ni rnam pa lṅa gsuṅs
te | rol mo mkhan gyi khyim daṅ | ’jud mthun ma’i khyim daṅ | chaṅ pa’i khyim daṅ | rgyal
po’i pho braṅ daṅ | (7) gdol pa’i khyim yin na | ci ’di rol mo mkhan gyi khyim mam | ’jud
mthun ma’i khyim mam | chaṅ pa’i khyim mam | rgyal po’i pho braṅ ṅam | gdol pa’i gnas
yin nam | ’phags pa khyod spyo ba maṅ du mdzad de | ’di ni rol mo mkhan gyi khyim yaṅ ma lags
| (119b1) ’jud mthun ma’i khyim yaṅ ma lags | chaṅ pa’i khyim yaṅ ma lags | rgyal po’i
pho braṅ yaṅ ma lags | gdol pa’i gnas kyaṅ ma lags te | ’di ltar ’di ni bram ze dbyar tshul
gyi sdum pa lags so || kwa’i naṅ rje soṅ la bram ze dbyar tshul la ñe dga’ śes ldan (2)
lta bar ’dod ciṅ sgo na sdod do źes gyis śig | sgo bas smras pa | khyod rgyal po gzugs can
sñiṅ po’i sñiṅ tshoms mchis pa lags sñam mam | bkren pa gal te sbron na ni sbron cig | mi
sbron na khyod la mtshams chen po bcad pa sbyin par bya’o || sgo bas bsams (3) pa | ’di
ni ’di ltar ’jigs pa med pa daṅ | bag tshab med par tshig gtoṅ ba las nam sbran na gnod pa
byedasa kyis soṅ la sbran no sñam nas de der soṅ ste smras pa | jo bo btsun pa ñe dga’ jo
bo lta bar ’tshal źiṅ chab sgo na sdod do || dbyar tshul gyis smras pa | btsun pa (4) ñe
dga’ la su ’gog | btsun pa ñe dga’ ’jug tu chug śig | ñe dga’ źugs pa daṅ | dbyar tshul gyis
smras pa | btsun pa ñe dga’ byon pa legs so || byon pa legs so || btsun pa ñe dga’ gdan
bśams pa ñid la bźugs śig | ñe dga’ de’i (5) mdun du ’dug ste der sgra mthon po daṅ sgra
yid du ’oṅ ba daṅ | sgra zab mos sbyin pa’i bsṅags pa brjod par brtsams so || gaṅ gi tshe
ñe dga’ yid dga’ źiṅ yid dga’ nas sbyin pa’i bsṅags pa rjod par byed pa de’i tshe na bram
ze daṅ | khyim bdag dad pa can dag ’di sñam du kye ma (6) raṅ gi śa dag kyaṅ bcad ciṅ bcad
ciṅ sbyin par bya’o sñam du sems pas bram ze dbyar tshul gyis smras pa | btsun pa ñe dga’
dbyar gnas pa la kār ṣā pa ṇa drug bcu ’bul lo || a rog gya sbyin pa ’dis khyod sems kyi
rgyan daṅ | sems kyi yo byad daṅ | rnal (7) ’byor gyi tshogs dad | don gyi mchog thob pa daṅ
lha daṅ mi rnams kyi loṅs spyod kyaṅ thob par gyur cig ces smras te soṅ ṅo || mñan yod
nas dge sloṅ gñis śig bcom ldan ’das kyi źabs la phyag ’tshal du rgyal po’i khab tu ’oṅs so
|| bcom ldan ’das kyis kyaṅ (120a1) tshe daṅ ldan pa kun dga’ bo la bka’ stsal ba ba | kun
dga’ bo khyod soṅ la dge sloṅ rnams la de bźin gśegs pa ko sa la dag tu ljoṅs rgyur gśegs
kyis khyod cag las gaṅ de bźin gśegs pa daṅ thabs cig ko sa la dag tu ljoṅs rgyur ’gro
bar spro ba des (2) chos gos kyi las gyis śig ces bsgo śig | tshe daṅ ldan pa kun dga’ bos
btsun pa bka’ bźin ’tshal źes bcom ldan ’das las mñan nas | dge sloṅ rnams la tshe daṅ ldan
pa dag bcom ldan ’das ko sa la dag tu ljoṅs rgyur gśegs kyis khyod cag las gaṅ de bźin
(3) gśegs pa daṅ thabs cig ko sa la dag tu ljoṅs rgyur ’gro bar spro ba des chos gos kyi las
gyis śig | dge sloṅ rnams kyis tshe daṅ ldan pa kun dga’ bo la bka’ bźin ’tshal źes tshe
daṅ ldan pa kun dga’ bo la mñan to || mñan yod nas ’oṅs pa’i dge sloṅ de gñis kyis (4) de
thos nas bdag cag kyaṅ mñan yod du ’gro dgos so sñam nas mi dga’ bar gyur to || ñe daga’asa
thos nas ñam ṅa bar gyur te | bdag la brgya la brgya lam na rñed pa byuṅ ba de’i bar tshad
byuṅ ṅo sñam nas | de bram ze dbyar tshul gyi gan du soṅ ste sgra dma’ ba daṅ | sgra
yid du mi ’oṅ (5) ba daṅ | sgra źum pas sbyin pa’i bsṅags pa brjod par brtsams pa daṅ | dbyar
tshul gyis smras pa | btsun pa ñe dga’ khyod sṅon sgra mthon po daṅ | sgra yid du ’oṅ
ba daṅ | sgra zab mos sbyin pa’i bsṅags pa brjod par mdzad na | khyod da ltar sgra dma’ ba
daṅ | (6) sgra yid du mi ’oṅ ba daṅ | sgra mi zab pas sbyin pa’i bsṅags pa brjod par mdzad
pa ’di la rgyu ci mchis | chuṅ po grogs bdag cag brgya la brgya lam na phrad pa ’byuṅ na
de yaṅ yun mi riṅ ba kho nas ’bral bar ’gyur ba’i phyir ro || ma ga d+hā pa zur gyis go ||
ko sa (7) la pa brjod nas śes || pan tsa la pa yig phyed kyis || nub mi ma smras mi śes
so || źes bya ba yin pas dbyar tshul gyis bsams pa | ’di ni śākya ’i rigs rgya chen po de
sñed spaṅs te rab tu byuṅ ba yin pas ’di bdag daṅ ’bral ba la mya ṅan mi byed kyi kār ṣā pa
ṇa (120b1) drug bcu ’tshar ba’i mya ṅan byed do sñam nas smras pa | btsun pa ñe dga’ gaṅ
daṅ gaṅ du gnas par bdag gis kār ṣā pa ṇa drug bcu bskur bar bgyi’o || a rog gya de ltan
phan phun med pa daṅ | kun nas ñon moṅs pa med pa’i sbyin pa dag sbyin źiṅ bsod nams dag (2)
byed pa yin no źes smras nas stan las laṅs te soṅ ṅo || de nas bcom ldan ’das dul ba ’khor
dul ba daṅ ldan pa | źi ba ’khor źi ba daṅ ldan pa | grol ba ’khor grol ba daṅ ldan pa
| dbugs phyin pa ’khor dbugs phyin pa daṅ ldan pa | thul ba ’khor thul ba daṅ (3) ldan pa
| dgra bcom pa ’khor dgra bcom pa daṅ ldan pa | ’dod chags daṅ bral ba ’khor ’dod chags daṅ
bral ba daṅ ldan pa | mdzes pa ’khor mdzes pa daṅ ldan pa | khyu mchog ltar ba laṅ gi tshogs
kyis yoṅs su bskor ba | glaṅ po che ltar glaṅ po che’i phru gu’i (4) tshogs kyis yoṅs
su bskor ba | seṅ ge ltar mche ba can gyi tshogs kyis yoṅs su bskor ba | ṅaṅ pa’i rgyal
po ltar ṅaṅ pa’i tshogs kyis yoṅs su bskor ba | nam mkha’ ljiṅ ltar bya’i tshogs kyis yoṅs
su bskor ba | bram ze ltar slob ma’i tshogs kyis yoṅs su (5) bskor ba | sman pa mkhas pa
ltar nad pa’i tshogs kyis yoṅs su bskor ba | dpa’ bo ltar ru pa’i tshogs kyis yoṅs su bskor
ba | sa mkhan ltar lam du źugs pa’i tshogs kyis yoṅs su bskor ba | ded dpon ltar tshoṅ pa’i
tshogs kyis yoṅs su bskor ba | tshoṅ (6) dpon ltar ’khor gyi tshogs kyis yoṅs su bskor
ba | mkhar gyi rgyal po ltar blon po’i tshogs kyis yoṅs su bskor ba | ’khor los sgyur ba
ltar bu stoṅ gi tshogs kyis yoṅs su bskor ba | zla ba ltar rgyu skar gyi tshogs kyis yoṅs
su bskor ba | ñi ma ltar ’od zer (7) stoṅ gi tshogs kyis yoṅs su bskor ba | yul ’khor sruṅ
ltar dri za’i tshogs kyis yoṅs su bskor ba | ’phags skyes po ltar grul bum gyi tshogs kyis
yoṅs su bskor ba | mig mi bzaṅ ltar klu’i tshogs kyis yoṅs su bskor ba | nor sbyin ltar
gnod sbyin (121a1) gyi tshogs kyis yoṅs su bskor ba | thags zaṅs ris ltar lha ma yin gyi tshogs
kyis yoṅs su bskor ba | brgya byin ltar sum bcu rtsa gsum pa’i tshogs kyis yoṅs su bskor
ba | tshaṅs pa lhar tshaṅs ris kyi tshogs kyis yoṅs su bskor ba | dbaṅ (2) po rnams kyis
śin tu dul ba | spyod lam daṅ | spyod pa ma ’khrugs pa | chu gter ltar tiṅ ṅe ba | sprin
ltar chu daṅ bcas pa | glaṅ po che’i rgyal po ltar dregs pa daṅ bral ba | skyes bu chen
po’i mtshan sum bcu rtsa gñis kyis legs par brgyan pa | dpe byad (3) bzaṅ po brgyad bcus
sku rnam par mdzes pa | ’od ’dom gaṅ gis gzugs can brgyan pa | ñi ma stoṅ bas lhag pa’i ’od
daṅ ldan pa | rin po che’i ri bo ’gro ba ltar kun tu bzaṅ ba | stobs bcu daṅ | mi ’jigs
pa bźi daṅ | ma ’dres pa’i dran pa ñe bar gźag pa gsum (4) daṅ | thugs rje chen po daṅ ldan
pa | ’jig rten la phan par źugs pa | sruṅ ba gcig pu pa | ñag gcig dpa’ ba | gñis pa med
pa | gñis su mi gsuṅ ba | źi gnas daṅ lhag mthoṅ gis bźugs pa | rig pa gsum gsal par mdzad
pa | bslab pa (5) gsum la legs par bslabs pa | dul ba’i gnas gsum gyi gźi la mkhas pa |
chu bo bźi las rgal ba | rdzu ’phrul gyi rkaṅ pa bźis spyod pa’i gźi la legs par gnas pa |
bsdu ba’i dṅos po bźi la yun riṅ po nas yoṅs su sbyaṅ ba mdzad pa | mi ’jigs (6) pa bźis
bsñeṅs pa mi mṅa’ ba | yan lag lṅa spaṅs pa | ’gro ba lṅa las yaṅ dag par ’das pa | yan lag
drug daṅ ldan pa | pha rol tu phyin pa drug yoṅs su rdzogs pa | rtag tu gnas pa drug gis
gnas pa | byaṅ chub kyi yan lag bdun gyi me tog gis (7) phyug pa | lam gyi yan lag brgyad
ston pa | mthar gyis sñoms par ’jug pa dgu la mkhas pa | stobs bcu’i stobs daṅ ldan pa |
phyogs bcur sñan pas yaṅ dag par rgyas pa | brgya phrag bcur dbaṅ sgyur ba las khyad par ’phags
pa | kun śes kau ṇ+ḍi n+ya (121b1) daṅ | rlaṅs pa daṅ | miṅ chen daṅ | ma ’gags pa daṅ
| śā ri’i bu daṅ | maud gal gyi bu daṅ | ’od sruṅ daṅ | kun dga’ bo daṅ | nam gru la sogs
pa ñan thos chen po dag daṅ | gźan yaṅ dge sloṅ gi dge ’dun maṅ pos yoṅs su bskor ciṅ mdun
(2) du bdar nas kos la dag tu ljoṅs rgyur gśegs te mñan yod du byon nas mñan yod na rgyal
byed kyi tshal mgon med zas sbyin gyi kun dga’ ra ba na bźugs so || mñan yod pa’i tshoṅ
pa dag zoṅ thogs te rgyal po’i khab tu doṅ ba dag gal te don mthun maṅ na de la rgyal (3)
bo’am | bram ze dbyar tshul śo gam gcod par byed pas bram ze dbyar tshul gyis śo gam pa
dag la smras pa | gaṅ gi tshe mñan yod pa’i tshoṅ pa dag mñan yod du phyir ’gro ba de’i tshe
na kho bo la spron cig | śo gam pa dag gis tshod pa dag la bsgo nas de dag gis zoṅ (4)
bsgyur te rin blaṅs nas bram ze dbyar tshul gyi gan du doṅ ste bdag cag mñan yod du mchi na
bgyi ba ci mchis źes smras pa daṅ | bram ze dbyar tshul gyis tshoṅ pa gcig la kār ṣā pa
ṇa drug bcu gtad de khyod kyis ’di btsun pa ñe dga’i gan du khyer la phul cig ces bsgo’o ||
(5) tshoṅ pa des bsams pa | gaṅ bram ze dbyar tshul gyis dad par bya ba’i dge sloṅ de ni
gdon mi za bar grags pa yin pas bdag gis kyaṅ de la dga’ ba cuṅ zad byas | gos dag bskon
no sñam nas de ’od ma’i tshal du soṅ ste dge sloṅ gi gan du phyin nas dris pa | ’phags pa
(6) dge sloṅ gi tshul daṅ mthun pa’i gos dag ji ltar lags | bźin bzaṅs ci dge ’dun la ras
yug chen gyi sbyin pa byed dam | ’phags pa dge ’dun la ras yug chen gyi sbyin pa mi bgyid
de | ’di ltar bram ze dbyar tshul gyis btsun pa ñe dga’ la kār ṣā pa ṇa drug bcu (7) bskur
ba dag de’i gos dag tu bsgyur te mchi’o || dge sloṅ des smras pa | bźin bzaṅs gos dag kyaṅ
len ciṅ khyod kār ṣā pa ṇa drug bcu yaṅ ’bul du ’jud pa gaṅ yin pa de lta bu’i gnas yod
par ’gyur ro || tshoṅ pa des bsams pa | ’di ni gor ma chag par (122a1) de daṅ khon yod pa
yin no sñam nas de dge sloṅ gźan źig gi gan du soṅ ste dris pa | ’phags pa dge sloṅ gi tshul
daṅ mthun pa’i gos dag ji lta bu lags | bźin bzaṅs ci dge ’dun la ras yug chen gyi sbyin
pa byed dam | ’phags pa dge ’dun la ras yul (2) chen gyi sbyin pa mi bgyid de ’di ltar bram
ze dbyar tshul gyis btsun pa ñe dga’ la kār ṣā pa ṇa drug bcu bskur ba dag de’i gos dag
tu bsgyur te mchi’o || dge sloṅ des smras pa | gal te rgyas ma btab par khyer na khyod yul
gyi khe spogs ’bul du ’jud pa gaṅ yin pa de lta bu’i gnas yod par ’gyur (3) ro || tshoṅ
pa des bsams pa | ’di daṅ de gñis mthun no sñam nas de bram ze dbyar tshul gyi gan du soṅ
ste smras pa | dbyar tshul kār ṣā pa ṇa ’di dag rgyas thob śig | bźin bzaṅs yid ches kyis
khyod ñid kyis khyer cig | dbyar tshul bdag la thugs ches mod kyis ’on kyaṅ (4) bdag gis
legs par bgyi ba bgyi’o || dbyar tshul gyis rgyas btab nas des de dag khyer te mñan yod du
soṅ nas de rgyal byed kyi tshal du soṅ ste dge sloṅ rnams la dris pa | ’phags pa dag ’phags
pa ñe dga’i gtsug lag khaṅ gaṅ lags | de dag gis de’i gtsug lag khaṅ (5) ’di yin no źes
bstan nas de der soṅ ba daṅ ñe dga’ mi snaṅ nas des dge sloṅ źig la dris pa | ’phags pa btsun
pa ñe dga’ gar bźud | des smras pa | ñin mo spyod pa’i phyir ro || tshoṅ pa des smras
pa | bram ze dbyar tshul gyis de la kār ṣā pa ṇa drug bcu pa skur ba ’di (6) dag źog la de
mchis na stsol cig | bźin bzaṅs khyod kyis sgron ma rab tu ’bar ba mgo bos ’dzin pa ’ga’
mthoṅ dam | des bsams pa | ’di ni gdon mi za bar de daṅ khon yoṅ pa yin no sñam nas des dge
sloṅ gźan źig gi gan du soṅ ste smras pa | ’phags pa (7) bram ze dbyar tshul gyis btsun
pa ñe dga’ la kār ṣā pa ṇa drug bcu bskur ba ’di dag źog la de mchis na stsol cig | bźin
bzaṅs gal te khyod kyis rgyas ma btab par ’oṅs na khyod yul gyi khe sbogs ’jal du ’jud pa
gaṅ yin pa de lta bu’i gnas yod par ’gyur ro || des (122b1) bsams pa | ’di daṅ de gñis su
mthun gyis khyim du soṅ la de ñid du de ’oṅs pa la bde bar tshig gi lan gdab bo sñam nas smras
pa | ’phags pa btsun pa ñe dga’ la khyim bdag gi mchid nas ’di skad ces bdag gi sdum
pa ni phyogs ga ge mo źig na mchis kyis gal te (2) kār ṣā pa ṇa bźed na gśegs su gsol źes
gsuṅs śig ces smras te soṅ ṅo || ñi dga’ yaṅ gtsug lag khaṅ du ’oṅs nas dge sloṅ rnams kyis
smras pa | btsun pa ñe dga’ bcom ldan ’das kyis tshul khrims daṅ ldan pa’i sems kyi smon
pa ’grub ste | de yaṅ (3) tshul khrims rnam par dag pa’i phyir ro źes bya ba de legs par
gsuṅs pa yin te | khyod deṅ kho na ñin mo spyod du soṅ bas deṅ ñid du kār ṣā pa ṇa drug bcu
grub bo || gaṅ gis bcom ldan ’das kyi ’khor stoṅ ñis brgya lṅa bcu re re la kār ṣā pa ṇa
drug bcu drug bcu byin pa’i sbyin (4) bdag de lta bu de gaṅ yin | btsun pa ñe dga’ dge ’dun
thams cad la ma yin gyi khyod gcig bu la’o || gaṅ gis ñe dga’ la kār ṣā pa ṇa drug bcu
byin pa’i sbyin bdag de lta bu de gaṅ yin | bram ze dbyar tshul gyis bskur ro || de ni phyi
rol gyi rñed pa kho na yin na rgya ma byid (5) dam | ma źu’am | sgyu ma źugs sam | sus brtags
| ma brtags pa kho nar blaṅs sam | sus blaṅs | kho bo ni dgra bo śa stag gi naṅ na ’dug
go || de la dge sloṅ gźan des smras pa | btsun pa ñe dga’ yi chad du ci yod | khyim bdag
de na re bdag (6) gi sdum pa ni phyogs ga ge mo źig na mchis kyis gal te kār ṣā pa ṇā bźed
na gśegs su gsol źes zer ro || ñe daga’asa snam sbyar blaṅs te gom pa bskyed de soṅ ba
daṅ | khyim bdag des de thag riṅ po kho na nas ’oṅ ba mthoṅ nas | des bsams pa | dge sbyoṅ
(7) hral po gom pa ’di lta bus ’oṅ pa ’di ni btsun pa ñe dga’ yin gor ma chag sñam nas |
des thag riṅ bo kho na nas de la smras pa | khyod btsun pa ñe dga’ ma lags sam | kho bo yin
no || bram ze dbyar tshul gyis khyod la kār ṣā pa ṇa drug bcu bskur ba ’di lags (123a1)
kyis bźes śig | a rog gya sbyin pa ’dis khyod sems kyi rgyan daṅ | sems kyi yo byad daṅ |
rnal ’byor gyi tshogs daṅ | don gyi mchog thob pa daṅ | lha daṅ mi rnams kyi loṅs spyod kyaṅ
thob par gyur cig | ’phags pa ci’i slad du bdag gi miṅ (2) gis yon bśad pa mdzad | bram
ze dbyar tshul gyi miṅ gis yon bśad pa mdzod cig | bkren pa ’di la dgos pa ci yod | ’di
ltar khyod kyis kyaṅ maṅ du byas te khyod kyis khyer te ’oṅs pa’i phyir ro || gaṅ gis ’di
khyer te sraṅ du ’gro ba’i khye’u źig re źig rños śig | (3) ’phags pa bdag la khye’u ma mchis
so || bkren ba rgyal po’i khab nas thag riṅ po ’di srid du khyer te ’oṅs nas sraṅ du skyel
mi nus sam | des khye’u la smras pa | kār ṣā pa ṇa khyer te ’phags pa’i phyi bźin soṅ
la phyi rol du ma ’byuṅ śig | ’dis khyod la bca’ ba’i rin sbyin (4) du ma gźug śig | khye’u
des kār ṣā pa ṇa khyer te de’i phyi bźin sraṅ du soṅ nas tshoṅ rdal daṅ por phyin pa daṅ
| des smras pa | ’phags pa kār ṣā pa ṇa ’di dag ’dir ’jog tu stsol cig | ñe daga’asa khye’u
khyod śin tu legs par bslabs so || źes des spos ’tshoṅ (5) gi khye ’u źig la smras pa
| bźin bzaṅs kār ṣā pa ṇa ’di dag re źig źog śig | ’phags pa bdag ni bla ma la rag las pa
lags so || khyod nam yaṅ raṅ la rag las par ma gyur cig | des spos ’tshoṅ gi khye’u gźan źig
gi gan du soṅ ste smras pa | bźin (6) bzaṅs kār ṣā pa ṇa ’di dag re źig źog śig | ’phags
pa bdag gi bla ma slad rol du mchis so || nam yaṅ ’jug par ma gyur cig | de spos ’tshoṅ
gi khye’u dad pa gsar daṅ ldan pa źig yod pa de’i gan du soṅ ste smras pa | bźin bzaṅs kār
ṣā pa ṇa ’di dag re źig (7) źog śig | ’phags pa bdag ma la rag las pa lags so || kho bos
ko khyod dad pa daṅ ldan par śes kyi kho bos khyod ji ltar rtug pa la dad par ni mi śes so
|| gal te khyod kyis dad pa mthob tu zin na khyod kyis śiṅ tshal blaṅs te dge sloṅ skrod
par yaṅ ’gyur ro || de (123b1) skyeṅs nas smras pa | ’phags pa gźag tu gsol | ñe daga’asa
kār ṣā pa ṇa de dag der bźag ste khyim bdag gi khye’u de phyir btaṅ ste soṅ ṅo || tshoṅ pa’i
tshogs kyis kyaṅ bdag cag las gaṅ ñi ma śar na ’oṅ ba de bdag cag gis kār ṣā pa ṇa drug
bcu ’jal du gźug go (2) źes khrims su bya ba bcas nas spos ’tshoṅ gi khye’u de la mas smras
pa | bu ci nas kyaṅ bdag ñid kār ṣā pa ṇa drug bcu ’jal du mi gźug pa de ltar gyis śig
| ñe dga’ mtshan mo ’gyod pa skyes te spos ’tshoṅ gi khye’u de dad pa gsar daṅ ldan pa yin
pas | kār ṣā pa ṇa de (3) dag bsñon par ’gyur ba’i gnas gaṅ yin pa de lta bu yod par ’gyur
ro sñam nas de naṅ par sṅar laṅs te khye’u źig khrid nas de tshoṅ rdal du soṅ ba daṅ | spos
’tshoṅ gi khye’u de tshoṅ rdal ’byed ciṅ ’dug pa des mthoṅ nas smras pa | bźin bzaṅs kār
ṣā pa ṇa de dag byin cig | (4) ’phags pa tshoṅ pa’i tshogs kyis bdag cag las gaṅ gdugs
śar na mchi ba de kār ṣā pa ṇa drug bcu ’jal du stsal pa’i khrims su bgyi ba bcas pas bdag
cag tshoṅ pa’i tshogs kyi nad du mchis te | slar mchis kyi bar du yud tsam źig bźes su gsol
| bkren pa (5) su źig khyod kyi lto gol ba yin sñam su źig sgyiṅ pa gñis skraṅs skraṅs
su sdod par ’gyur | gal te ma byin par ’gro na ko sa lar byuṅ ba’i rgyal po gsal rgyal gyis
kār ṣā pa ṇa drug bcu ’jal du gźug pa’i gyod la bsgrin par bya’o || sbos ’tshoṅ gi khye’u
de khros nas kār ṣā pa ṇa’i thum (6) bu de ’phaṅs pa daṅ | de’i rgya gogs so || ñe daga’asa
smras pa | rgya ma byid dam | ma źu’am | sgyu ma źugs sam blta’o || ci kho bo khyod kyis
brtags te gtad dam | gal te khyod kyis brtags te ma blaṅs na ci’i phyir rgya gcog par byed
| ñe daga’asa spos (7) ’tshoṅ gi khye’u de de srid du bsgor gyi bar du tshoṅ pa’i tshogs
kyis de’i khyim nas kār ṣā pa ṇa drug bcu’i gta’ bcad nas | de la mas smras pa | bu khyod
kyis las ci byas na des khyod kyis bdag ñid kār ṣā pa ṇa drug bcu’i gyod la bsgrin par
gyur | khye’us smras pa | gaṅ (124a1) dag śākya ’i sras kyi dge sbyoṅ rnams la mṅon par dad
par byed pa de dag ’di ltar ’gyur te | dad pa’i myu gu skyes ma thag pa ñid ñams par byas
so źes zer ba’i skabs de dge sloṅ rnams kyis bcom ldan ’das la gsol to || de nas bcom ldan
(2) ’das kyis byuṅ ba ’di daṅ | gleṅ gźi ’di daṅ | skabs ’di la dge sloṅ gi dge ’dun bsdu
ba mdzad do źes bya ba la sogs pa sṅa ma bźin no || saṅs rgyas bcom ldan ’das rnams ni
mkhyen bźin du rmed par mdzad pa ste źes bya ba la sogs pa yaṅ sṅa ma bźin no || (3) saṅs
rgyas bcom ldan ’das kyis tshe daṅ ldan pa ñe dga’ la rmas pa | ñe dga’ khyod kyis mi mdzes
pa de lta bu de byas pa bden nam | btsun pa mad do || saṅs rgyas bcom ldan ’das kyis dge
sbyoṅ gi tshul ma yin pa | rjes su mthun pa ma yin pa | ruṅ ba ma (4) yin pa | tshul daṅ
mthun pa ma yin pa de ni rab tu byuṅ bas bya ba ma yin no źes rnam par smad pa mdzad do ||
de nas bcom ldan ’das kyis rnam graṅs du mas rnam par smad nas dge sloṅ rnams la bka’ stsal
pa | dge sloṅ dag de lta bas na phan yon bcu yaṅ dag par (5) gzigs pas ’dul ba la ñan thos
rnams kyi bslab pa’i gźi bca’ bar bya ste źes bya ba la sogs pa sṅa ma bźin no || ṅa’i
ñan thos rnams kyis ’dul ba la bslab pa’i gźi ’di ltar gdon par bya ste | dge sloṅ gi phyir
rgyal po’am | blon po chen po’am | bram (6) ze’am | khyim bdag gam | groṅ rdal gyi mi’am
| yul gyi mi’am | nor can nam | tshoṅ dpon nam | ded dpon gyis pho ña’i lag tu gos kyi rin
dag bskur bar gyur la | de nas pho ña de gos kyi rin de dag khyer nas dge sloṅ de ga la
ba der soṅ ste phyin nas | dge (7) sloṅ de la ’di skad ces ’phags pa mkhyen par mdzod cig
| khyod la rgyal po’am | blon po chen po’am | bram ze’am | khyim bdag gam | groṅ rdal gyi
mi’am | yul gyi mi’am | nor can nam | tshoṅ dpon nam | ded dpon che ge mos gos kyi rin ’di
dag bskur gyis (124b1) ’phags pas thugs brtse ba’i slad du ’di dag bźes śig ces zer na dge
sloṅ des | pho ña de la ’di skad ces tshe daṅ ldan pa pho ña dge sloṅ dag ni gos kyi rin
dag len du mi ruṅ ste | bdag cag gos ruṅ ba dus su rñed na ni len to źes brjod par bya’o
|| gal te pho ña des dge sloṅ (2) de la ’di skad ces ’phags pa rnams kyi źal ta bgyid pa
| ’phags pa rnams kyi źal ta ñams su len pa gaṅ lags pa | ’ga’ mchis sam źes zer na dge sloṅ
gos ’dod pas pho ña ’di ni dge sloṅ rnams kyi źal ta byed pa ste | ’di ni dge sloṅ rnams
kyi źal ta ñams (3) su len pa’o źes kun dga’i ra ba ba’am | dge bsñen źal ta byed pa bstan
par bya’o || de nas pho ña des gos kyi rin de dag khyer nas źal ta byed pa ga la ba der
’gro bar bya źiṅ phyin nas źal ta byed pa de la ’di skad ces tshe daṅ ldan pa źal ta byed
pa śes par gyis śig | (4) khyod kyi gos kyi rin ’di dag gis gos ’di daṅ ’di lta bu źig ños
la dge sloṅ miṅ ’di źes bya ba ’oṅs daṅ de la gos ruṅ ba dus su skon cig ces brjod par bya’o
|| de nas pho ña des źal ta byed pa de la śin tu legs par yaṅ dag par bsgo źiṅ yaṅ dag
par bstan nas | dge sloṅ (5) de ga la ba der ’gro bar bya źiṅ phyin nas | dge sloṅ de la
’di skad ces ’phags pas źal ta bgyid pa bstan pa gaṅ lags pa de la bdag gis yaṅ dag par bstan
lags kyis de’i gan du bźud cig daṅ | des khyod la gos ruṅ ba dus su skon par ’gyur ro
źes brjod par bya’o || (6) dge sloṅ gos ’dod pas źal ta byed pa’i gan du soṅ la tshe daṅ
ldan pa źal ta byed pa bdag pos ’dod do || tshe daṅ ldan pa źal ta byed pa bdag gos ’dod do
źes lan gñis lan gsum du bskul bar bya | dran par bya’o || lan gñis lan gsum du bskul źiṅ
dran par (7) byas pa na gal te gos de grub na de lta na legs | gal te ma grub na lan bźi
lan lṅa lan drug gi bar du phyogs su caṅ mi smra bar bsdad par bya’o || lan bźi lan lṅa lan
drug gi bar du phyogs su caṅ mi smra bar bsdad pa na | gal te gos de grub na de lta na
legs | gal te (125a1) ma grub na de’i ’og tu gos bsgrub pa’i phyir brtsal te | gos grub pa
na spaṅ ba’i ltuṅ byed do || gal te ma grub na phyogs gaṅ nas gos kyi rin de dag ’oṅs pa
der bdag ’gro bar bya’o || yaṅ yid brtan pa’i pho ñas tshe daṅ ldan pa dag gis dge sloṅ (2)
che ge mo’i phyir gos kyi rin gaṅ dag bskur ba de dag ni dge sloṅ de’i don ci yaṅ ma grub
kyis | śes par gyis śig tshe daṅ ldan pa dag gis raṅ gi nor chud ma gzan cig ces spriṅ bar
bya ste | de la de ni chog yin no || dge sloṅ gi phyir źes bya ba ni | śākya ’i bu ñe (3)
dga’ ’am | gźan yaṅ de lta bu gaṅ yin pa’i phyar ro || rgyal po’am źes bya ba ni ’di lta
ste | bud med rgyal srid la dbaṅ bskur bas dbaṅ bskur bar gyur na de yaṅ rgyal po rgyal
rigs spyi bor dbaṅ bskur ba yin la | rgyal rigs daṅ | bram ze daṅ | rje’i rigs (4) daṅ | dmaṅs
rigs dag rgyal srid la dbaṅ bskur bas dbaṅ bskur bar gyur na de yaṅ rgyal po rgyal rigs
spyi bor dbaṅ bskur ba yin no || blon po chen po’am źes bya ba ni rgyal po las gźan pa
blon po daṅ | rtsis mkhan daṅ | sna chen po la gtogs pa rgyal srid (5) byed pa gsaṅ tshig
mthun pas ’tsho ba gaṅ dag rgyal po la brten nas ’tsho bar byed pa dag go || bram ze’am źes
bya ba ni bram ze gtsaṅ sbra can no || khyim bdag gam źes bya ba ni phyug pa’o || groṅ rdal
gyi mi’am źes bya ba ni groṅ khyer gyi mi’o || yul gyi mi’am źes (6) bya ba ni yul mi’o
|| nor can nam źes bya ba ni nor byed pas phyug pa’o || tshoṅ dpon nam źes bya ba ni cod
pan bciṅs pa’o || ded dpon gyis źes bya ba ni gaṅ gis lan gñis sam gsum don mthun ’das par
gyur pas so || pho ña’i lag tu źes bya ba ni skyes pa (7) daṅ | bud med daṅ | ma niṅ gi’o
|| gos kyi rin dag ces bya ba ni gser ram dbul dag go || zer na źes bya ba ni smra na’o
|| gos ruṅ ba źes bya ba ni spyaṅ bzod pa’o || dge sloṅ gos ’dod pas źes bya ba ni gal te
don du gñer na’o || kun dga’i ra ba pa (125b1) źes bya ba ni ruṅ ba byed pa’o || dge bsñen
źes bya ba ni gsum la skyabs su soṅ ba bslab pa’i gźi lṅa blaṅs pa’o || phyogs su źes bya
ba ni phyogs bźi po dag tu ste | phyogs bźi po dag gaṅ źe na | ’bod gnas daṅ | khyim gnas
daṅ | las kyi mtha’ daṅ | (2) las kyi gnas dag go || ’bod gnas ni rdza mkhan gyi gnas daṅ
| ’dreg mkhan gyi gnas daṅ | khyim gnas ni khyim mam chu’i gnas so || las kyi mtha’ ni bu
ram śiṅ gi las kyi mtha’ daṅ | sā lu’i las kyi mtha’ daṅ | lan tshwa’i las kyi mtha’ dag
go || (3) las kyi gnas ni tshoṅ khaṅ daṅ tshoṅ rdal lo || caṅ mi smra bar bsdad par bya’o
|| źes bya ba ni bskul ba’i sgo drug po dag gis te | bskul ba’i sgo drug po dag gaṅ źe na
| khyod ’oṅs sam źes zer ba la de’i phyir re źes bya ba daṅ | ’oṅs pa legs so źes zer ba la
(4) de’i phyir ro źes bya ba daṅ | stan ’di la ’dug śig ces zer ba la de’i phyir ro źes
bya ba daṅ | rkaṅ pa khrus śig ces zer ba la de’i phyir ro źes bya ba daṅ | bca’ ba daṅ bza’
ba zo śig ces zer ba la de’i phyir ro źes bya ba daṅ | btuṅ ba ’thuṅs śig ces zer ba la
(5) de’i phyir ro źes bya ba’o || bskul ba’i sgo drug po de dag ha caṅ myur ba daṅ | thogs
pa med par brjod ciṅ de la gźan gyi tshig gi skabs med par byed na bskul ba’i sgo drug po
dag yoṅs su ma rdzogs par brjod par bya’o || bskul ba’i sgo drug po de dag ha caṅ mi myur
(6) ba daṅ | thogs pa daṅ bcas par rjod par byed ciṅ de la gźan gyi tshig gi skabs yod par
byed na | bskul ba’i sgo drug po dag yoṅs su rdzogs par brjod par bya’o || de’i ’og tu
źes bya ba ni de’i ’og rol du’o || gos grub na źes bya ba ni thob na’o || spaṅ ba’i (7) ltuṅ
byed do źes bya ba ni dṅos po de spaṅs nas ltuṅ byed kyi ltuṅ ba bśags par bya ste des
na spaṅ ba’i ltuṅ byed do || źes gsuṅs so || gal te ma grub na phyogs gaṅ nas gos kyi rin
de dag ’oṅs pa der bdag ’gro bar bya’o || źes bya ba ni bdag ñid ’gro bar bya’o || yaṅ (126a1)
na yid bstan pa’i pho ña las źes bya ba ni lhan cig gnas pa’am ñe gnas las so || de la
de ni cho ga yin no źes bya ba ni de la de ni rjes su mthun pa’i chos yin pa’o || de la
ltuṅ bar ji ltar ’gyur źe na | gal te źal ta byed pa de dge sloṅ de’i (2) gan du ’oṅs nas
’di skad ces ’phags pa gos ’di dag bźes śig ces zer na dge sloṅ des źal ta byed pa de la ’di
skad ces bdag gis ’di dag spaṅs zin gyis soṅ la de ñid la byin cig ces brjod par bya’o
|| gal te źal ta byed pa de dge sloṅ de la ’di skad ces (3) ’phags pa bdag gis de’i sems bsdu
ba rjes su bsgrub kyis bźes śig ces zer na blaṅ bar bya’o || dge sloṅ gis go rims de lta
bu ma byas par gaṅ cuṅ zad len na thams cad du ñes byas su ’gyur ro || mi ma yin pas sbyin
par byed ciṅ mi ma yin pa’i pho ña daṅ | mi ma yin pas (4) ruṅ bar byed na ñes byas su
’gyur ro || mi ma yin pas sbyin par byed ciṅ mi ma yin pa’i pho ña daṅ | mis ruṅ bar byed
na yaṅ ñes byas su ’gyur ro || mi ma yin pas sbyin par byed ciṅ mi’i pho ña daṅ | mi ma yin
pas ruṅ bar byed na yaṅ ñes byas su ’gyur ro || mis sbyin par byed ciṅ mi ma yin pa’i pho
ña daṅ | (5) mi ma yin pas ruṅ bar byed na yaṅ ñes byas su ’gyur ro || mis sbyin par byed
ciṅ mi’i pho ña daṅ | mi ma yin pas ruṅ bar byed na ñes byas su ’gyur ro || mis sbyin par
byed ciṅ mi ma yin pa’i pho ña daṅ | mis ruṅ bar byed na ñes byas su ’gyur ro || mi ma
yin (6) pas sbyin par byed ciṅ | mi’i pho ña daṅ | mis ruṅ bar byed na yaṅ ñes byas su ’gyur
ro || mis sbyin par byed ciṅ mi’i pho ña daṅ | mis ruṅ bar byed na ni spaṅ ba’i ltuṅ byed
du ’gyur ro || dge sloṅ gi gos spaṅ bar gyur na de ma spaṅs śiṅ bral bar ma byas la (7)
ltuṅ ba ma bśags par gos gźan źig rñed na de yaṅ sṅa ma’i rgyud kyis spaṅ bar ’gyur ro ||
dge sloṅ gi gos spaṅ bar gyur na de spaṅs śiṅ bral bar ma byas la ltuṅ ba ma bśags par gos
gźan źig rñed de yaṅ sṅa ma’i rgyud kyis spaṅ bar ’gyur ro || dge (126b1) sloṅ gi gos spaṅ
bar gyur na de spaṅs śiṅ bral bar byas la | ltuṅ ba ma bśags par gźan źig rñed na de yaṅ
sṅa ma’i rgyud kyis spaṅ bar ’gyur ro || dge sloṅ gi gos spaṅ bar gyur na de spaṅs śiṅ bral
bar byas la ltuṅ ba bśags nas gos gźan źig rñed na de la ltuṅ (2) ba med do || de bźin
du dge sloṅ gis ji srid du gźi des ma bśags śiṅ so sor ma bśags par lhuṅ bzed dam | chos
gos sam | dra ba’am | phor bu’am | ska rags sam | dge sbyoṅ gi ’tsho ba’i yo byad gaṅ yaṅ
ruṅ ba ñe bar ’jog na de yaṅ spaṅ bar ’gyur ro || las daṅ po (3) pa daṅ | smyos pa daṅ | sems
’khrugs pa daṅ | tshor ba dag gis ñen pa la ltuṅ ba med do || bskur ba’i spaṅ ba ste bcu
pa rdzogs s+ho || ||

sdom la |srin bal ’ba’ źig cha gñis daṅ ||drug daṅ mtho gaṅ lam daṅ ni ||’khru ba daṅ ni (4)
gser dṅul daṅ ||mṅon mtshan can daṅ ño ’tshoṅ ṅo ||

