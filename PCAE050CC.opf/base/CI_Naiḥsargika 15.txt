[Naiḥsargika 15]saṅs rgyas bcom ldan ’das mñan yod na rgyal byed kyi tshal mgon (2) med zas
sbyin gyi kun dga’ ba ra na bźugs so || gaṅ gi tshe bcom ldan ’das kyis bla na med pa’i mkhyen
pa thugs su chud pa de’i tshe na thams cad du yul dbus su saṅs rgyas ’jig rten du byuṅ
źes grag go źes sgra grags so || byaṅ lam na tshoṅ pa dag gis yul dbus su (3) saṅs rgyas
’jig rten du byuṅ ste | gaṅ dag de la mchod pa dag byed pa de dag gi mchod pa byas pa de
dag ni śin tu ’bras bu che ba daṅ | phan yon che ba daṅ | gsal ba che ba daṅ | rgya chen por
’gyur ro źes thos so || thos nas kyaṅ de dag ’di sñam du sems te | bdag (4) cag zoṅ dag
thogs te mñan yod du ’dod źiṅ der bdag cag gis khe sbogs kyaṅ bsgrub par bya | bcom ldan
’das la yaṅ bsñen bkur bya’o sñam du rig nas tshoṅ pa lṅa brgya byaṅ lam nas zoṅ dag thogs
te yul dbus su ’phags so || de dag mthar gyis mñan yod du phyin nas (5) de dag gis zoṅ mkhos
su phab ste | khyim bdag mgon med zas sbyin ga la ba der doṅ nas phyin pa daṅ | khyim
bdag mgon med zas sbyin la ’di skad ces smras so || khyim bdag bdag cag saṅs rgyas bcom ldan
’das blta bar ’dod do || śes ldan dag de bźin (6) gśegs pa dgra bcom pa yaṅ dag par rdzogs
par saṅs rgyas rnams ni blta bar bya ba rin po che khon yin te | de bźin gśegs pa dgra
bcom pa yaṅ dag par rdzogs pa’i saṅs rgyas rnams ni ’di lta ste | dper na u dum bā ra’i me
tog ltar bltams pa daṅ | ’byuṅ (7) ba dkon pa yin no || de nas khyim bdag mgon med zas sbyin
gyis tshoṅ pa lṅa brgya po de dag khrid nas bcom ldan ’das ga la ba der soṅ ste phyin
nas | bcom ldan ’das kyi źabs la mgo bos phyag ’tshal te mtha’ gcig tu ’dug go || mtha’ gcig
tu ’dug nas bcom (134b1) ldan ’das tshoṅ pa de dag la chos daṅ ldan pa’i gtam gyis yaṅ
dag par ston par mdzad | yaṅ dag par ’dzin du ’jud par mdzad | yaṅ dag par gzeṅs stod par
mdzad | yaṅ dag par rab tu dga’ bar mdzad do || rnam graṅs du mas chos daṅ ldan pa’i gtam
gyis yaṅ dag (2) par bstan | yaṅ dag par ’dzin du bcug | yaṅ dag par gzeṅs bstod | yaṅ dag
par rab tu dga’ bar mdzad nas caṅ mi gsuṅ ṅo || de nas tshog pa de dag gis bcom ldan ’das
la bsñen bkur byas nas | dge sloṅ gnas brtan gnas brtan rnams kyi gtsug lag (3) khaṅ blta
bar brtsam pa daṅ | tshoṅ pa de dag gis dge sloṅ gnas brtan gnas brtan rnams kyi mal dag
na gdiṅ ba dbus rdol bdag mthoṅ ṅo || mthoṅ nas kyaṅ khyim bdag mgon med zas sbyin la ’di
skad ces smras so || khyim bdag ci’i phyir dge sloṅ gnas brtan gnas (4) brtan ’di dag gi
gdiṅ ba dag dbus rdol bar gyur | khyim bdag mgon med zas sbyin gyis smras pa | bdag ñid chen
po ’di dag ni phal cher mtshan mo skyil mo kruṅ gis ’da’ bar byed do || de dag sems mṅon
par dad par gyur nas dad pa skyes pa de dag gis dge sloṅ rnams (5) la ras yug chen lṅa brgya
phul lo || dge sloṅ rnams kyis gdiṅ ba rñiṅ pa de dag khaṅ pa chen po’i gtsug lag khaṅ
bla gab med pa źig tu bźag go || de’i tshe khyim bdag cig gis saṅs rgyas la sogs pa dge
sloṅ gi dge ’dun khyim gźan du gdugs tshod la spyan draṅs pa daṅ | (6) dge sloṅ gi dge ’dun
ni źugs so || bcom ldan ’das ni rdzas las byuṅ ba na bźugs śiṅ bsod sñoms mṅon par bsgrubs
so || saṅs rgyas bcom ldan ’das rnams ni rgyu lṅas rdzas las byuṅ ba na bźugs śiṅ bsod
sñoms mṅon par sgrub pa mdzad de | lṅa gaṅ źe na | (7) naṅ du yaṅ dag ’jog par bźed pa daṅ
| lha rnams la chos ston par bźed pa daṅ | nad ba la blta bar bźed pa daṅ | gnas mal la rtog
par bźed pa daṅ | ’dul ba la ñan thos rnams kyi bslab pa’i gźi bca’ bar bźed pa’o || don
’dir ni bcom ldan (135a1) ’das gnas mal la rtog par bźed pa daṅ | ’dul ba la ñan thos rnams
kyi bslab pa’i gźi bca’ bar bźed pas | rdzas las byuṅ ba ni bźugs śiṅ bsod sñoms mṅon
par sgrub pa mdzad do || de nas bcom ldan ’das kyis dge sloṅ gi dge ’dun (2) soṅ nas riṅ
po ma lon par thugs su chud nas lde mig bsnams te kun dga’i ra ba nas | kun dga’i ra bar |
gtsug lag khaṅ nas gtsug lag khaṅ du | khaṅ khyim nas khaṅ khyim du | ’chag sa nas ’chag
sa daṅ | gol bar gśegs śiṅ mthar gyis gśegs pa na khaṅ (3) pa chen po’i gtsug lag khaṅ ga
la ba der gśegs so || de’i tshe na khaṅ pa chen po’i gtsug lag khaṅ de na gdiṅ ba rñiṅ pa
rdol ba daṅ ral ba sa rdul gyi phye ma daṅ ’dres pa rab tu maṅ po dag sa la bkram źiṅ ’dug
go || bcom ldan ’das kyis gdiṅ ba rñiṅ pa rdol ba daṅ | ral (4) ba sa rdul gyi phye ma daṅ
’dres pa rab tu maṅ bo dag sa la bkram źiṅ ’dug pa dag gzigs so || gzigs nas kyaṅ e ma źes
gsuṅ źiṅ smad nas ’di sñam du dgoṅs te | bram ze daṅ khyim bdag dad pa can dag gis pags
pa daṅ | śa daṅ | khrag dag btsir ciṅ btsir (5) ciṅ sbyin pa dag sbyin | bsod nams dag byed
pa gaṅ yin pa de la dge sloṅ dag drod mi śes pa daṅ | so sor mi rtog par yoṅs su loṅs spyod
par byed do sñam du dgoṅs so || de nas bcom ldan ’das kyis gdiṅ ba rñiṅ pa de dag legs
par brtul ciṅ sprugs nas (6) btiṅ źiṅ bskams te rtsig pa la mi reg par mdzad nas | gtsug
lag khaṅ gi slad rol du źabs gñis bsil te naṅ du yaṅ dag ’jog gi slad du gtsug lag khaṅ du
gśegs so || de nas dge sloṅ bsod sñoms sgrub pas | bsod sñoms blaṅs nas | bcom ldan (7)
’das ga la ba der soṅ ṅo || saṅs rgyas bcom ldan ’das rnams ni chos ñid kyi bsod sñoms sgrub
pa’i dge sloṅ la dge sloṅ las ji ltar zas bsod dam | dge sloṅ gi dge ’dun tshim par byas
sam źes so sor kun dga’ bar mdzad pa ’dis so sor kun dga’ bar (135b1) mdzad pa yin pas |
bcom ldan ’das kyis dge sloṅ bsod sñoms sgrub pa la | dge sloṅ ji ltar zas bsod dam | dge
sloṅ gi dge ’dun tshim par byas sam źes so sor kun dga’ bar mdzad pa daṅ | des gsol pa |
btsun pa te bor zas bsod ciṅ dge sloṅ gi dge ’dun (2) tshim par bgyis so || de nas bcom ldan
’das źal zas kyi bya ba mdzad nas | gtsug lag khaṅ gi slad rol du źabs gñis bsil te naṅ
du yaṅ dag ’jog gi slad du gtsug lag khaṅ du gśegs so || de nas bcom ldan ’das phyi dro naṅ
du yaṅ dag ’jog las bźeṅs (3) nas | dge sloṅ gi dge ’dun gyi goṅ du gdan bśams pa ñid la
bźugs so || bźugs nas bcom ldan ’das kyis dge sloṅ rnams la bka’ stsal pa | dge sloṅ dag
’di na ṅas dge sloṅ gi dge ’dun soṅ nas riṅ po ma lon par śes nas lde mig khyer te | kun
dga’i (4) ra ba nas kun dga’i ra bar | gtsug lag khaṅ nas gtsug lag khaṅ du | khaṅ khyim nas
khaṅ khyim du | ’chag sa nas ’chag sar daṅ | gol bar soṅ źiṅ mthar gyis ’gro ban khaṅ pa
chen po’i gtsug lag khaṅ źig ga la ba der phyin nas ṅas khaṅ pa chen po’i gtsug (5) lag
khaṅ de na gdiṅ ba rñiṅ pa rdol ba daṅ ral ba sa rdul gyi phye ma daṅ ’dres pa rab tu maṅ
po dag sal bkram źiṅ ’dug pa mthoṅ ṅo || mthoṅ nas kyaṅ e ma źes byas de smad nas ’di sñam
du bram ze daṅ | khyim bdag dad pa can dag gis pags pa daṅ | śa daṅ | khrag (6) dag btsir
ciṅ btsir ciṅ sbyin pa dag sbyin | bsod nams dag byed pa gaṅ yin pa de la dge sloṅ dag drod
mi śes pa daṅ | so sor mi rtog par yoṅs su loṅs spyod par byed do sñam du dgoṅs kyis |
dge sloṅ dag khyed kyis dad pas sbyin par bya ba la | drod ran par yoṅs (7) su loṅs spyad
pa daṅ | spaṅ źiṅ yoṅs su loṅs spyad pa daṅ | dus su yoṅs su loṅs spyad pa daṅ | brtag ciṅ
yoṅs su loṅs spyad pa daṅ || bad kyis yoṅs su loṅs spyad na legs so || ||

bar sdom la |drod ran pa daṅ spaṅ ba daṅ ||de (136a1) bźin dus daṅ brtag pa daṅ ||khad kyis
yoṅs su spyad pa yin ||

de nas bcom ldan ’das kyis drod ran pa daṅ | spaṅ ba daṅ | dus daṅ | brtag pa daṅ | khad kyis
yoṅs su loṅs spyad pa’i bsṅags pa brjod nas dge sloṅ rnams la bka’ (2) stsal pa | dge sloṅ
dag de lta bas na phan yon bcu yaṅ dag par gzigs pas ’dul ba la ñan thos rnams kyi bslab
pa’i gźi bca’ bar bya ste | źes bya ba la sogs pa sṅa ma bźin no || ṅa’i ñan thos rnams
kyis ’dul ba la bslab pa’i gźi ’di ltar gdon par bya (3) ste | dge sloṅ gis gdiṅ ba sar pa
byed na sar pa bya kha dog mi sdug par bya ba’i phyir gdiṅ ba rñiṅ pa bde bar gśegs pa’i
mtho gaṅ ’khor bas glan par bya’o || gal te dge sloṅ gis sar pa kha dog mi sdug par bya ba’i
phyir gdiṅ ba rñiṅ pa bde bar gśegs pa’i mtho gaṅ (4) ’khor bas ma glan par gdiṅ ba sar
pa spyod na spaṅ ba’i ltuṅ byed do || dge sloṅ gis źes bya ba ni chos ’di pas so || gdiṅ
ba źes bya ba ni so sor gdiṅ ba’o || sar pa źes bya ba ni sar pa gñis te | gsar pas sar pa
daṅ | rñed pas sar pa ste | don ’dir (5) ni gsar pas sar pa yin par dgoṅs so || byed na źes
bya ba ni bdag ñid kyis sam | gźan byed du ’jug na’o || sar pa kha dog mi sdug par bya
ba’i phyir źes bya ba ni sar pa sra bar bya ba’i phyir ro || gdiṅ ba rñiṅ pa bde bar gśegs
pa’i mtho gaṅ ’khor bas (6) glan par bya’o źes bya ba ni gal te de la gdiṅ ba rñiṅ pa bde
bar gśegs pa’i mtho gaṅ ’khor ba gźan yod na’o || bde bar gśegs pa źes bya ba ni ston pa’o
|| bde bar gśegs pa’i mtho gaṅ la ni tshad daṅ ldan pa’i khru’i khru phyed daṅ do yod do
|| ’khor bas (7) źes bya ba ni kun nas mtho re yod pas so || glan par bya’o źes bya ba ni
sbyar bar bya ba’o || ma glan par źes bya ba ni ma sbyar bar ro || spaṅ ba’i ltuṅ byed do
źes bya ba ni dṅos po des spaṅs nas ltuṅ byed kyi ltuṅ ba bśags par bya ba ste | des na spaṅ
ba’i ltuṅ byed do źes gsuṅs (136b1) so || de la ltuṅ bar ji ltar ’gyur źe na | dge sloṅ
gis gdiṅ ba rñiṅ pa bde bar gśegs pa’i mtho gaṅ ’khor bsam glan par ji tsam cuṅ zas du gdiṅ
bsar pa spyod par byed na thams cad du spaṅ ba’i ltuṅ byed du ’gyur ro || gdiṅ ba rñiṅ
pa thams cad kyi thams cad du śa zad (2) pa daṅ | dug rdol du gyur pa daṅ | bcos su mi ruṅ
ba yin na ltuṅ ba med do || de tsam med na ltuṅ ba med do || las daṅ po pa daṅ | smyos pa
daṅ | sems ’khrugs pa daṅ | tshor ba dag gis ñen pa la ltuṅ ba med do || mtho gaṅ gi spaṅ
ba ste bcwa lṅa pa rdzogs (3) s+ho || ||

