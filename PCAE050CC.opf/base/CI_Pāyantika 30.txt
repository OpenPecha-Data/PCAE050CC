[Pāyantika 30]saṅs rgyas bcom ldan ’das mñan yod na rgyal byed kyi tshal mgon med zas sbyin
gyi kun dga’ ra ba na bźugs so || de’i tshe na tshe daṅ ldan pa (3) ’od sruṅ chen po mñan
yod na | śar gyi kun dga’ ba na ri dgas ’dzin gyi ma’i khaṅ bzaṅs na ’dug go || de nas tshe
dag ldan pa ’od sruṅ chen po phye ma red naṅ du yaṅ dag par ’jog las laṅs nas | bcom ldan
’das ga la ba der soṅ ste phyin nas | bcom ldan (4) ’das kyi źabs gñis la mgo bos phyag
’tshal te mtha’ gcig tu ’dug go || mtha’ gcig tu ’dug nas bcom ldan ’das kyis tshe daṅ ldan
pa ’od sruṅ chen po la ’di skad ces bka’ stsal to || ’od sruṅ da ltar khyod ni rgan po rgas
pa dgog tu gyur pa yin la ṅa’i (5) smad g-yogs śa na’i gos phyag dar khrod ga ni lcis
| ’od sruṅ khyod dge ’dun gyi gtsug lag khaṅ du śog la gaṅ zag gis mgron du bos pa dag bdag
gir gyis śig | khyim bdag gis gos mtshon gyis dras pa dag kyaṅ kha dog ṅan par gyis la choṅ
śig | tshe (6) dag ldan pa ’od sruṅ chen pos caṅ mi smra bas bcom ldan ’das las gñan to
|| de nas tshe daṅ ldan pa ’od sruṅ chen pos | bcom ldan ’das kyis bka’ stsal pa la mṅon
par dga’ ba daṅ rjes su yi raṅ ba byas te | bcom ldan ’das kyi źabs gñis la (7) mgo bos phyag
’tshal te soṅ ṅo || de’i tshe na mñan yod na khyim bdag cig ’dug pa de la yun riṅ po
nas smon pa ’di lta bu skyes te | kye ma bdag gis gnas brtan ’od sruṅ chen po lha daṅ mis
mchod pa khyim gźan du spyan draṅs te bśos gsol na ci ma ruṅ (105b1) sñam nas | khyim bdag
des bcom ldan ’das kyis ’phags pa ’od sruṅ chen po dge ’dun la gtad pa thos so || thos nas
kyaṅ tshe daṅ ldan pa ’od sruṅ chen po ga la ba der soṅ ste phyin nas | tshe daṅ ldan pa
’od sruṅ chen po’i rkaṅ pa gñis la mgo bos phyag ’tshal te mtha’ (2) gcig tu ’dug go || mtha’
gcig tu ’dug nas tshe daṅ ldan pa ’od sruṅ chen po khyim bdag de la chos daṅ ldan pa’i
gtam gyis yaṅ dag par ston par byed | yaṅ dag par ’dzin du ’jud par byed | yaṅ dag par gzeṅs
stod par byed | yaṅ dag par gzeṅs stod par byed | yaṅ dag par rab tu dga’ (3) bar byed
do || rnam graṅs du mas chos daṅ ldan pa’i gtam gyis yaṅ dag par bstan | yaṅ dag par ’dzin
du bcug | yaṅ dag par gzeṅs bstod | yaṅ dag par rab tu dga’ bar byas nas caṅ mi smra’o
|| de nas khyim bdag de ’di sñam du sems te | gal te bdag (4) gis ’apagasa pa ’do sruṅ chen
po ñag gcig khyim gźan du spyan draṅs par gyur na mi gnaṅ bar ’gyur ba de lta bu’i gnas
yod par ’gyur gyis bdag gis de bdag ñid daṅ bźi spyan draṅ ṅo sñam mo || de nas khyim bdag
de stan las laṅs te | bla gos phrag pa gcig tu (5) byas nas tshe daṅ ldan pa ’od sruṅ chen
po ga la ba de logs su thal mo sbyar ba btud nas tshe daṅ ldan pa ’od sruṅ chen po la ’di
skad ces smras so || ’phags pa ’od sruṅ chen pos saṅ bdag gis sdum par bdag ñid daṅ bźi
gdugs tshod gsol bar ci gnaṅ tshe daṅ ldan pa (6) ’od sruṅ chen pos khyim bdag de la caṅ mi
smra bas daṅ du blaṅs so || de nas khyim bdag des tshe daṅ ldan ba ’od sruṅ chen po caṅ
mi smra bas daṅ du blaṅs par rig nas tshe daṅ ldan pa ’od sruṅ chen po’i rkaṅ pa mgo bos phyag
’tshal te rag gi sdum pa ga la ba der (7) soṅ ste phyin nas chuṅ ma la smras pa | bzaṅ
mo kho bo la yun riṅ po nas smon pa ’di lta bu skyes te | kye ma bdag gis gnas brtan ’od
sruṅ chen po sruṅ chen po lha daṅ mis mchod pa khyim gźan du spyan draṅs te bśos gsol na
ci ruṅ sñam nas | kho bos de bdag ñid daṅ (106a1) bźi saṅ khyim gźan du gdugs tshod la spyan
draṅs na des kyaṅ caṅ mi gsuṅ bas gnaṅ gis źal zas bsod pa maṅ po dag sta gon gyis śig
| khyim bdag gi chuṅ ma des khyim bdag las mñan nas kha zas graṅ cha gaṅ dag yi na pa de dag
ni de (2) ñid kyi ñin mo sga gon byas | dro ba gaṅ dag yin pa de dag ni phyi de ñin par
sta gon byas nas | khyim bdag de naṅ par sṅar laṅs te bsams pa | gal te ’og gis gźir gdan
bśams na ni sloṅ mo pa dag ’doṅ ba na laṅ loṅ byed par ’gyur la | gal te steṅ gi (3) sa gźir
gdan bśams na ni der sbraṅ bu dag gis ’khrug loṅ byed par ’gyur bas bar gyis gźir gdan
bśam par bya’o sñam nas des bar gyis gźir stan bśams nas tshe daṅ ldan pa ’od sruṅ chen po
la mṅag pas btsun pa ’od sruṅ chen po gdugs tshod (4) g-yar dgoṅs ’tshal na da de’i dus
la bab par dgoṅs su gsol źes bskul to || bcom ldan ’das kyis gaṅ gi ṅor ma gron du bos pa
des dus sṅar des dus sṅar der ’gro bar bya’o źes bka’ stsal pas | de nas tshe daṅ ldan pa
’od sruṅ chen po dus sṅa ba kho nar śam thabs (5) bgos lhuṅ bzed daṅ chog gos thogs te khyim
bdag de’i sdum pa ga la ba der soṅ ste phyin nas bar gyis gźir ’dzegs te stan bśams pa
ñid la ’dug go || de nas khyim bdag des tshe daṅ ldan pa ’od sruṅ chen po’i rkaṅ pa gñis la
mgo bos phyag ’tshal te mtha’ (6) gcig tu ’dug go || mtha’ gcig tu ’dug nas tshe daṅ ldan
pa ’od sruṅ pa ’od sruṅ chen po khyim bdag de la chos daṅ ldan pa’i gtam gyis yaṅ dag par
ston par byed | yaṅ dag par ’dzin du ’jud par byed | yaṅ dag par gzeṅs stod par byed | yaṅ
dag par rab tu dga’ (7) bar byed do || de nas dge sloṅ ma sbom dga’ mo sṅa dro śam thabs
bgos lhuṅ bzed daṅ chos gos thogs te mñan yod du bsod sñoms la źugs nas de mthar gyis bsod
sñoms la rgyu ba na khyim der źugs te ’di skad ces smras so || mtshan bzaṅ a rog gya (106b1)
bsod sñoms byin cig | khyim bdag des smras pa | ’phags ma deṅ ’phags pa ’od sruṅ chen
po lha daṅ mis mchod pa dag gi spyan draṅs te źal zas sta gon bgyis pas re źig cuṅ brel
gyis bźud cig sbom dga’ mos smras pa | de ni gźan mu stegs (2) can las rab tu byuṅ ba | bul
ba mchog tu bul ba | chuṅ ba mchog tu chuṅ ba yin la | kho mo ni śākya mo las rab tu byuṅ
sde snod gsum daṅ ldan pa | chos sgrog pa rigs pa daṅ grol pa’i spobs pa can yin na de’i
zan sbyor źiṅ kho mo la bsod sñoms mi (3) ster mod tshe daṅ ldan pa ’od sruṅ chen pos de
thos te | thos nas kyaṅ bsams pa de la bsod nams ma yin pa maṅ po skye bar gyur na mi ruṅ
ṅo sñam nas des mgul bsal ba’i sgra phyuṅ ba daṅ | tshe daṅ ldan pa ’od sruṅ chen po dbyig
gi gdaṅs daṅ ldan pa yin pas de’i (4) sgras khyim thams cad gaṅ bar gyur ro || sbom dga’
mos de’i sgra thos nas smras pa klu’i miṅ can ’di ñid na bźugs so || khyim bdag des thos nas
smras pa dag zod kho na de ni gźan mu stegs can las rab tu byuṅ ba bul ba mchog tu bul
ba | chuṅ ba mchog tu chuṅ ba (5) yin la źes zer źiṅ | da ni klu’i miṅ can źes zer ro źes
de gśe źiṅ bar gyi gźi nas ’bab par brtsams pa daṅ | sbom dga’ mos de ’bab pa’i sgra thrig
thrig zer ba thos nas des bsams pa | khyim bdag ’di śugs ’di lta bus ’bab pa las na bdag
la gnod pa (6) byed par ’gyur gor ma chag sñam nas | des śiṅ dpuṅ chad brdzes te ’bros par
brtsams pa daṅ | khyim bdag des smras pa | dge sbyoṅ ma mgo reg mo ma ’bros par sdod cig
ci ’bros | khyod kyis kho bo’i khyim du ’jug par mi bya’o || sbom dga’ mos smras pa | khyod
(7) kyi khyim rtug khuṅ daṅ btson rar gyur cig | khyod kyi khyim du gdol pa dag ’jug par
gyur cig | kho mo cag gis rgyal po las btsun mo’i ’khor gyis yoṅs su spaṅ ba thob pas | kho
mo la ji tsam du reg par byed pa de tsam du kho mos khyod kyi lag pa gñis ma khrig (107a1)
ma nas gcod du gźug go || khyim bdag des smras pa | dge sbyoṅ ma go reg mo dge sloṅ ma
gnas brtan mo dag gis rgyal po las | btsun mo’i ’khor gyis yoṅs su spaṅ ba thob pa yin gyis
gnas ṅan len kun du spyod pa khyod (2) kyis ma thob bo || de nas khyim bdag de phyir log
nas tshe daṅ ldan pa ’od sruṅ chen po la bca’ ba daṅ | bza’ ba gtsaṅ źiṅ bsod pas raṅ gi
lag nas tshim par byed | stobs par byed do || rnam graṅs du mas bca’ ba daṅ | bza’ ba gtsaṅ
źiṅ bsod pas raṅ (3) gi lag nas tshim par byas śiṅ bstabs nas tshe daṅ ldan pa ’od sruṅ
chen po zan zos śiṅ lag pa bsñal lhuṅ bzed bźag par rig nas stan ches dma’ ba źig blaṅs te
tshe daṅ ldan pa ’od sruṅ chen po’i mdun du chos ñan pa’i phyir ’dug go || de nas tshe daṅ
ldan pa ’od (4) sruṅ chen po khyim bdag de la chos daṅ ldan pa’i gtam gyis yaṅ dag par
ston par byed | yaṅ dag par ’dzin du ’jud par byed | yaṅ dag par gzeṅs stod par byed | yaṅ
dag par rab tu dga’ bar byed do || rnam graṅs du mas chos daṅ ldan pa’i gtam gyis (5) yaṅ
dag par bstan | yaṅ dag par ’dzin du bcug | yaṅ dag par gzeṅs bstod | yaṅ dag par rab tu
dga’ bar byas nas stan las laṅs te soṅ nas | bcom ldan ’das ga la ba der soṅ ste phyin nas
bcom ldan ’das kyi źabs gñis la mgo bos phyag ’tshal (6) te mtha’ gcig tu ’dug go || mtha’
gcig tu ’dug nas bcom ldan ’das la tshe daṅ ldan pa ’od sruṅ chen pos ’di skad ces gsol
to || btsun pa bcom ldan ’das kyis bdag deṅ kho na dge ’dun la gtad par gyur na bdag deṅ kho
na gźan mu stegs can las rab tu byuṅ ba | (7) bul ba mchog tu bul ba | chuṅ ba mchog tu
chuṅ ba źes bgyi bar yaṅ gyur | bdag deṅ kho na klu’i miṅ can źes bgyi bar yaṅ gyur te |
btsun pa bdag ni yun riṅ po nas dgon pa pa lags śiṅ | dgon pa pa ñid kyi bsṅags pa yaṅ brjod
| bsod sñoms pa (107b1) lags śiṅ bsod sñoms pa ñid kyi bsṅags pa yaṅ brjod | phyag dar
khrod pa lags śiṅ phyag dar khrod pa ñid kyi bsṅags pa yaṅ brjod pa lags so || ’od sruṅ khyod
kyis don gyi dbaṅ du źig yaṅ dag par mthoṅ na dgon pa ba yin źiṅ dgon pa pa ñid kyi bsṅags
pa | (2) yaṅ brjod | bsod sñoms pa yin źiṅ bsod sñoms pa ñid kyi bsṅags pa yaṅ brjod
| phyag dar khrod pa yin źiṅ phyar dar khrod pa ñid kyi bsṅags pa yaṅ brjod | btsun pa gñis
te bdag ñid tshe ’di la bde bar gnas pa’i slad du daṅ | slad ma’i skye bo dag la (3) snaṅ
ba bgyis pa’i slad du ste | dge sloṅ gnas brtan rgyal tshab lta ba rab tu byuṅ nas riṅ du
lags pa | tshags par spyod pa mṅon par spyad pa | ston pas bsṅags pa | tshaṅs pa mtshuṅs
par spyod pa mkhas pa rnams kyis bkur ba gaṅ dag ’das (4) par gyur pa de dag yun riṅ po nas
dgon pa bar gyuraciṅa dgon pa pa ñid kyi bsṅags pa yaṅ brjod | bsod sñoms par gyur cig
bsod sñoms pa ñid kyi bsṅags pa yaṅ brjod | phyag dar khrod par gyur ciṅ phyag dar khrod pa
ñid kyi bsṅags pa yaṅ brjod par (5) gyur pa de dag thos nas de lta de ltar gyur par ’gyur
źiṅ de dag la yun riṅ po’i don daṅ sman pa daṅ | bde bar ’gyur ro || ’od sruṅ khyod yun
riṅ po nas skye bo maṅ po la maṅ po la phan pa daṅ | skye bo maṅ po la bde ba daṅ | ’jig rten
la sñiṅ brtse ba daṅ | lha daṅ mi (6) rnams kyi don daṅ | phan pa daṅ | bde ba’i phyir
źugs pa legs so legs so || ’od sruṅ gaṅ la la źig sbyaṅs pa’i yon tan de dag gi bsṅags pa
ma yin pa rjod par byed pa de ni ṅa’i bsṅags pa ma yin brjod par byed pa yin la | gaṅ la
la źig (7) sbyaṅs pa’i yon tan de dag gi bsṅags pa rjod par byed pa de ni ṅa’i bsṅags pa rjod
par byed pa yin no || de ci’i phyir źe na | ṅas yun riṅ po nas sbyaṅs pa’i yon tan de
dag bstod ciṅ bkur la bsṅags śiṅ rab tu bsṅags pa’i phyir ro || ’od sruṅ ṅe (108a1) lta bas
na khyod ni dgon pa pa yin źiṅ dgon pa pa ñid kyi bsṅags brjod pa daṅ | bsod sñoms pa yin
źiṅ bsod sñoms pa ñid kyi bsṅags pa brjod pa daṅ | phyag dar khrod pa yin źiṅ phyag dar
khrod pa ñid kyi bsṅags pa brjod pa yin te | ’od (2) sruṅ khyod kyis de ltar bslab par bya’o
|| ’di ni re źig byuṅ ba yin te saṅs rgyas bcom ldan ’das re źig ’dul ba la ñan thos rnams
kyi bslab pa’i gźi ’cha’ bar ni mi mdzad do || || ’dul ba rnam par ’byed pa | bam po lṅa
bcu pa | saṅs (3) rgyas bcom ldan ’das mñan yod na rgyal byed kyi tshal mgon med zas sbyin
gyi kun dga’ ra ba na bźugs so || phoṅs pa daṅ bcas pa’i dus byuṅ nas bram ze daṅ | khyim
bdag dad pa can dag gis dge sloṅ gnas brtan gnas brtan dag gi bsod sñoms sbyar (4) to||
drug sde dag sṅa dro śam thabs bgos lhuṅ bzed daṅ chos gos thogs te mñan yod du bsod sñoms
la źugs nas de dag bcu gñis sde dag gi gan du doṅ ba daṅ | de dag gis smras pa | ’phags
pa dag bźugs la źal tshus gsol cig | sus sbyin par (5) ’gyur | de dag gis smras pa | bdag
cag gis gsol lo || saṅ sus sbyinapara ’gyur | bdag cag gis gsol lo || drug sde dag gis smras
pa | sriṅ mo dag de tsam gyis kho bo cag ’tsho bar mi nus kyi ’di ltar | bram ze dag khyim
bdag dad pa can gaṅ dag gis (6) dge sloṅ gnas brtan gnas brtan dag gi bsod sñoms sbyar
ba de dag gal te khyed kyis kho bo cag gi phyir sbyor du bcug na de lta na kho bo cag ’tsho
bar nus so || sbom dga’ mos smras pa ’phags pa dag de ltar bgyir ruṅ ṅam | drug sde dag
gis smras pa | ci kho bo cag (7) ltogs te ’chi bar byu ’am | legs par ruṅ ṅo || śin tu ruṅ
ṅo || gaṅ du bkag | de nas dge sloṅ ma sbom dga’ mo sṅa dro śam thabs bgos ltug bzed daṅ
chos gos thogs te mñan yod du bsod sñoms la źugs nas | de khyim gaṅ du tshe daṅ ldan pa
(108b1) kun śes kauṇ+ḍi n+ya’i bsod sñoms sbyar ba’i khyim der soṅ ste ’di skad ces smras
so || khyed kyis su’i bsod sñoms sbyar | de dag gis smras pa | ’phags pa kun śes kauṇ+ḍi n+ya’i
’o || sbom dga’ mos smras pa | khyod kyis śākya ’i rigs las rab tu byuṅ ba sde snod
gsum daṅ (2) ldan pa | chos sgrog pa | rigs pa dag grol ba’i spobs pa can gaṅ yin pa de’i
bsod sñoms sbyor na de lta na khyed la bsod nams che bar ’gyur ro || de dag gis smras pa |
’phags ma śākya ’i rigs las rab tu byuṅ ba sde snod gsum daṅ ldan pa | chos sgrog pa (3)
rigs pa daṅ grol pa’i spobs pa can de gaṅ lags | sbom dga’ mos smras pa | ’phags pa dga’ bo
śākya ’i rigs las rab tu byuṅ ba sde snod gsum daṅ ldan pa | chos sgrog pa | rigs padaga
grol ba’i spobs pa can yin no || de dag gis smras pa | de ltar (4) bgyi’o źes de dag gis
’phags pa kun śes kauṇ+ḍi n+ya’i bsod sñoms sbyar ba gaṅ yin pa de dga’ bo’i phyir sbyor du
bcug go || de bźin du gaṅ dag gi dge sloṅ gnas brtan gnas brtan dag gi bsod sñoms dag gis
’oṅs pa dge sloṅ rnams kyis mthoṅ nas smras pa | e ma’o drug sde dag (5) go|| drug sde dag
sga dro śam thabs bgos lhuṅ bzed daṅ chos gos thogs te mñan yod du bsod sñoms sbyar ba
gaṅ yin pa de dga’ bo’i phyir sbyor du bcug go || de bźin du gaṅ dag gi dge sloṅ gnas brtan
gnas brtan dag gi bsod sñoms sbyar ba de dag thams cad drug sde dag gi phyir sbyor du bcug
(6) gis ltuṅ bzed snod dag khas btags so || drug sde dag gis smras pa | gaṅ dag gis bdag
cag gi phyir bsod sñoms dag sbyor du bcug pa’i sriṅ mo dag nad med par gyur cig | dge sloṅ
rnams kyis smras pa | khyed cag śes bźin du dge sloṅ mas sbyor du (7) bcug pa’i zas zar
ruṅ ṅam | drug sde dag gis smras pa | ruṅ yaṅ srid | mi ruṅ yaṅ srid de ci kho bo cag ltogs
te ’chi bar bya ’am | dge sloṅ don ñuṅ ṅu dag ci’i phyir dge sloṅ dag dge sloṅ mas sbyor
du bcug pa’i zas za bar byed ces smod par byed | phyar (109a1) ka gtoṅ bar byed pa’i skabs
de dge sloṅ rnams kyis bcom ldan ’das kyis bcom ldan ’das la gsol to || de nas bcom ldan
’das kyis byug ba ’di daṅ | gleṅ gźi ’di daṅ | skabs ’di la dge sloṅ gi dge ’dun bsdu ba
mdzad do źes bya ba la sogs (2) pa sṅa ma bźin no || saṅs rgyas bcom ldan ’das rnams ni mkhyen
bźin du rmed par mdzad pa ste źes bya ba la sogs pa yaṅ sṅa ma bźin te | saṅs rgyas
bcom ldan ’das kyis drug sde dag la rmas pa | dge sloṅ dag khyed śes bźin du dge sloṅ mas
sbyor du bcug (3) ba’i zas za ba bden nam | btsun pa mad do || saṅs rgyas bcom ldan ’das kyis
dge sbyoṅ gi tshul ma yin pa | rjes su mthun pa yin pa | tshul daṅ mthun pa ma yin pa
deni rab tu byuṅ bas bya ba ma yin no źes rnam par smad pa mdzad do || de nas (4) bcom ldan
’das kyis rnam graṅs su mas rnam par smad nas dge sloṅ rnams la bka’ stsal pa | dge sloṅ
dag de lta bas na phan yon bcu yaṅ dag par gzigs pas ’dul ba la ñan thos rnams kyi bslab
pa’i gźi bca’ bar bya ste źes bya ba la sogs pa sṅa ma bźin (5) no|| ṅa’i ñan thos rnams kyis
’dul ba la bslab pa’i gźi ’di ltar gdon par bya ste | yaṅ dge sloṅ gaṅ śes bźin du dge
sloṅ mas sbyor du bcug pa’i zas zan ltuṅ byed do źes bcom ldan ’das kyis ’dul ba la ñan thos
rnams kyi bslab pa’i gźi de ltar (6) bca’ ba mdzad do || saṅs rgyas bcom ldan ’das mñan
yod na rgyal byed kyi tshal mgon med zas sbyin gyi kun dga’ ba rab na bźugs so || mñan yod
na khyim bdag cig ’dug pa de las kyi mtha’ gñis byed du ’jud de tshoṅ daṅ | źiṅ las kyi
mtha’o || des (7) dgon par źiṅ rmos nas sa bon btab ste źiṅ de’i drug du spyil bu byas nas
zoṅ thogs te yul gźan du soṅ || bsod sñoms pa bźig ljogs rgyu źiṅ ’gro ba na mñan yod du
phyin nas des der byul na źiṅ de’i druṅ ni spyil bu mthoṅ nas des bsams pa | phyogs ’di go
(109b1) skabs dben pa yin gyi ’di ñid du ’dug par bya’o sñam nas | des de ñid du ’dug par
brtsams te mñan yod du bsod sñoms brgyus nas de ñid du gnas ’cha’o | der mi’i dris ri dgas
daṅ bya ’ga’ yaṅ mi ’oṅ źiṅ der lhas kyaṅ dus daṅ dus su char gyi rgyun (2) legs par phab
pas źiṅ de śin tu phun sum tshogs par gyur to || khyim bdag de yaṅ don legs pa re grub
ste bkra śis śiṅ bde bar ’oṅs so || de nas khyim bdag rdzas sbas nas khrus byas te zan thos
pa daṅ chuṅ mas smras pa | rje’i sras khyod kyis dgon (3) pa’i źiṅ de las btab nas yul gźan
du bźud na gal te sa bon gyi skyin btsam par gyur tam je gzigs śig | khyim bdag de der
soṅ ba daṅ ji tsam na źiṅ de lo thog śin tu phun sum tshogs pa mthoṅ nas des bsams pa | bdag
gis ’dir rib (4) ma yaṅ ma byas | sruṅ ma’i mi ’ga’ yaṅ ma bźag par źiṅ ’di śin tu lo
thog phun sum tshogs par gyur pa ’di la rgyu ci yod sñam nas | des der byul ba daṅ mi’i rjes
mthoṅ nas de rjes bźin du spyil bu der soṅ ba daṅ | ji tsam na dge sloṅ bsod sñoms (5)
pa źig skyil mo kruṅ gis ’dug pa mthoṅ nas des bsams pa | ’di’i mthus źiṅ ’di śin tu lo thog
phun sum tshogs par gyur to sñam nas des smras pa | ’phags skyil bu ’di na bźugs sam |
des smras pa | khyim bdag yin no || khyim bdag gis (6) smras pa | ’phags pa źiṅ ’di bdag gi
lags kyis ’phags pas me tog daṅ | ’bras bu daṅ | tshe ma śiṅ dag ci bder loṅs spyad du gsol
|| ’phags pas saṅ bdag gi sdum par bsod sñoms gsol bar ci gnaṅ | khyim bdag kho bo ni
bsod sñoms (7) pa yin bsod sñoms ’aca’a źig la rgyu’o źes des de’i daṅ du ma blaṅs nas khyam
bdag des de’i rkaṅ pa gñis la mgo bos phyag ’tshal te soṅ nas raṅ gi khyim ka la ba der
soṅ ste phyin nas chuṅ ma la ’di skad ces smras so || bzaṅ mo baṅ ba sta gon gyis (110a1)
śig | źiṅ de las lo thog śin tu phun sum tshogs par gyur to || chuṅ mas bsams pa ’di bdag
la ku re zer ro sñam nas des smras pa | rje’i sras khyod kyis der rib ma yaṅ ma bgyis | sruṅ
ma’imi ’ga’ yaṅ ma bźag na bdag la ku re bgyir ci (2) mchis | khyim bdag gis smras pa
| bzaṅ mo ci kho khyod la ku re byed sñam mam ’di ltar yid ches par gyis śig | źiṅ de’i lo
thog śin tu phun sum tshogs par gyur to || chuṅ mas smras pa | ci’i slad du | khyim bdag
gis smras pa | kho bos źiṅ de’i druṅ du spyil bu byas te spyil bu (3) der dge sloṅ bsod sñoms
pa źig ’dug pas de’i mthus źiṅ de śin du lo thog phun sum tshogs par gyur to || chuṅ mal
smras pa | ’o na khyod kyis ci’i slad du de saṅ bsod sñoms la spyan la spyan ma draṅs |
khyim bdag gis smras pa | kho bos de spyan draṅs na bsod sñoms pa de’i (4) źal nas khyim
bdag kho bo ni bsod sñoms pa yin pas bsod sñoms ’ba’ źig la rgyu’o źes der daṅ du ma blaṅs
so || chuṅ mas smras pa | de dag ni źabs la phyag ’tshal te spyan draṅ ba lags so || khyim
bdag gis smras pa | khyim bdag kho bo ni (5) śig daṅ kho bo der soṅ la źabs la phyag ’tshal
te spyan draṅ bar bya’o źes de soṅ ste de’i rkaṅ pa gñis la mgo bos phyag ’tshal te smras
pa | ’phags pa saṅ bdag gi sdum par bsod sñoms gsol bar ci gnaṅ || bsod sñoms pa des smras
pa | khyim bdag kho bo ni (6) bsod sñoms ’ba’ źig la rgyu’o || khyim bdag gis smras pa
| ’phags pa khyod kyis bdag gi sdum par bsod sñoms mi gsol du mi ruṅ ṅo || bsod snoms pa
des khyim bdag de dus kyis ’chu bar śes nas caṅ mi smra bas daṅ du blaṅs so || khyim bdag
des bsod (7) sñoms pa des caṅ mi smra bas daṅ du blaṅs par rig nas rkaṅ pa la phyag ’tshal
te soṅ nas raṅ gi khyim ga la ba der soṅ ste phyin nas chuṅ ma la smras pa | bzaṅ mo kho
bos bsod sñoms pa de saṅ gdugs tshod la spyan draṅs na des kyaṅ ci mi smra bas daṅ du blaṅs
kyis źal (110b1) zas gtsaṅ źiṅ bsod pa dag sta gon gyis śig | khyim bdag gi chuṅ ma des
kha zas graṅ cha gaṅ dag yin pa de dag ni de ñid kyi ñin mo sta gon byas | drod bag gaṅ dag
yin pa de dag ni phyi de ñin par sta gon byas so || dge sloṅ bsod sñoms pa dag bsod sñoms
la (2) ’jug par brtsams pa daṅ | bsod sñoms pa gźan źig bsod sñoms pa de’i gan du soṅ ste
smras pa | bsod sñoms pa tshur śog bsod sñoms la ’doṅ ṅo || des smras pa | kho bo khyim
bdag cig gis mgron du bos pas dus śes par byas te ’gros khyod soṅ (3) śig | des smras pa
| bsod sñoms pa rñed pa daṅ ldan źiṅ bsod sñoms pa bsod nams chen por gyur gyis zas kyi tshod
śes par gyis śig | kho bos kyaṅ de la dus śes par bya’o || dge sloṅ ma sbom dga’ mo sṅa
dro śam thabs bgos lhuṅ bzed daṅ chos gos thogs (4) te mñan yod du bsod sñoms la źugs nas
| de mthar gyis bsod sñoms la rgyu ba na khyim der źugs te smras pa | mtshan bzaṅ a rog
gya bsod sñoms byin cig | khyim bdag gi chuṅ mas smras pa | ’phags ma bdag gis bsod sñoms
pa źig spyan draṅs bde ’phyis te (5) zan bcad par gyur nami ruṅ bas bdag brel gyis re źig
bźud cig | sbom dga’ mos smras pa | gal te mos bsod sñoms pa de khrid de ’oṅ na khyod kyis
kho mo la bsod sñoms sbyin nam | des smras pa gsol lo || phyi bźin ’braṅ ba’i dge sbyoṅ ma
’di la sus (6) sbyin par ’gyur | bdag gis gsol lo || gtsug lag khaṅ sruṅ bdag sbyin par
’gyur | bdag gis gsol lo || sbom dga’ mos bsams pa | bsod sñoms pa dag gis bsod sñoms brgyus
nas da tsam phyir ’byuṅ bas gaṅ gaṅ zod ’jug pa de (7) bsod sñoms pa de yin no sñam nas
de groṅ khyer gyi sgor soṅ ste bsdad do || bsod sñoms pa des kyaṅ bsams pa | deṅabadaga gis
bsod sñoms la rgyu mi dgos pas dge ba’i phyogs la tron bya źiṅ dus śes par byas te | ’gro
sñam nas des dus śes par (111a1) byas nas sṅa dro śam thabs bgos lhuṅ bzed daṅ chos gos
thogs te mñan yod du bsod sñoms la ’jug par brtsams pa daṅ de sbom dga’ mos mthoṅ nas bsams
pa || bsod sñoms pa de ’di yin no sñam nas des de la dris pa | ’phags (2) pa sdum pa ga
ge mo źig tu spyan ma draṅs sam | sriṅ mo g-yar draṅs so || ’apagasa pa bdag gis khyim der
khyod kyi bsṅags brjod do || des smras pa | sriṅ mo ci kho bos kyod la kho bo’i bsṅags pa
brjod cig ces byas sam | ’apagasa pa bka’ ma stsal to || (3) bsod sñoms pa des bsams pa
| ’di ni dge sloṅ mas sbyor du bcug pa’i zas yan par gyur gyis bdag gis zan bcad pa ni zan
bcad pa ni bla’i bdag lhuṅ bdag ltuṅ ba daṅ bcas par gyur na mi ruṅ ṅo sñam nas de phyir
ldog par brtsams pa daṅ | sbom dga’ mos smras pa | ’phags pa (4) bdag gis khyod kyi gduṅ yag
ma ’tshal | mtshan yaṅ ma ’tshal bas bdag gis khyod gyi bsṅags pa brjod re skan | bsod
sñoms pas smras pa | sriṅ mo gal te khyod kyi tshig sṅa ma bden na ni phyi ma brdzun la |
gal te phyi ma bden na ni sṅa ma brdzun no źes de phyir log (5) ste spyil bu de ñid du soṅ
nas de ji srid du soṅ nas de ji srid du lus las mdaṅs ma yal ba de srid du dge ba’i phyogs
la rton byas nas gaṅ gi tshe lus lam mdaṅs yal ba de’i tshe na glos phab ste ñal ba daṅ
bsod sñoms pa gźan dag gis de la smras pa | gal te zas gźan gyi yin źes de (6) lto yaṅ gźan
gyi lto yin sñam mam | ci byas | ci tsam gyis dge ba’i phyogs la tron byed kyaṅ mi nus pa
de tsam gyi zas zos so || sus zos | khyod kyis zos so || kho bos ma zos so || ’o na ci’i
phyir glos phab ste ñal | des skabs de dge sloṅ rnams la (7) rgyas par brjod nas dge sloṅ
rnams kyis bcom ldan ’das la gsol pa daṅ | bcom ldan ’das kyis bka’ stsal pa | de lta ba
sa na sṅar khyim du bos pa ma gtogs so || de nas bcom ldan ’das kyis bslab pa ’dod pa daṅ
| bslab pa la gus pa daṅ | (111b1) bslab pa la yo byas bsñuṅs pa’i bsṅags pa brjod nas dge
sloṅ rnams la de daṅ mthun pa daṅ | de’i śas ches ba daṅ | de daṅ ’tsham pa’i chos daṅ ldan
pa’i bka’ mchid mdzad nas dge sloṅ rnams la bka’ stsal pa | dge sloṅ dag de lta bas na
sṅa ma ni bcas pa (2) yin la ’di ni gnaṅ ba yin te | ṅa’i ñan thos rnams kyis ’dul ba la bslab
pa’i gźi ’di ltar gdon par bya ste | yaṅ dge sloṅ gaṅ śes bźin du dge sloṅ mas sbyor
du bcug pa’i zas zan sṅar khyim du bos pa ma gtogs te ltuṅ byed do || yaṅ dge sloṅ gaṅ (3)
źes bya ba ni drug sde ’am | gźan yaṅ de lta bu gaṅ yin pa’o | śes bźin du źes bya ba ni
bdag ñid kyis rig pa ’am | gźan gyis brjod pas so || dge sloṅ mas źes bya ba ni chos ’di pas
so || sbyor du bcug pa’i źes bya ba ni sbyor du bcug pa (4) gñis te | tshul khrims kyis
sbyor du bcug pa daṅ | thos pas sbyor bcug pa’o || zas źes bya ba ni bca’ ba lṅa daṅ | bza’
ba lṅa’o || zan źes bya ba ni mgul du mid na’o || sṅar khyim du bos pa ma gtogs te źes
bya ba ni sṅar khyim du mgron du bos (5) pa bźag ste’o || ltuṅ byed do źes bya ba ni sems
can dmyal ba daṅ | dud ’gro daṅ | yi dag ṅan soṅ daṅ | ṅan ’gro daṅ | log par ltuṅ bdag tu
sreg par byed | ’tshor par byed | ltuṅ bar byed pa’o || gźan yaṅ ji srid du ltuṅ ba de ma
bśas śiṅ (6) so sor ma bśags na dge ba’i chos rnams la sgrib par byed pa ste | des na ltuṅ
byed do źes gsuṅs so || de la ltuṅ bar ji ltar ’gyur źe na | ’di lta ste | dge sloṅ rab
tu maṅ po dag khyim gźan du mgron du bos par gyur pa na der dge sloṅ ma ’oṅs te mgron dris
pa | (7) khyod cag gis dge slog gaṅ dag mgron du bos | che ge mo daṅ che ge mo la sogs pa
dag go || zan ji lta bu dag sbyin | sum phel gyi zan dag go || mi ruṅ ste | dge sloṅ de dag
ni rgyun du źugs pa daṅ | lan gcig phyir ’oṅs pa daṅ | phyir mi ’oṅ ba daṅ | dag (112a1)
bcom pa dag yin pas de dag la gtsaṅ phye sbyin par bya’o || źun mar ji lta bu sbyin | ra’i
źun mar sbyin no || mi ruṅ ste | dge sloṅ de dag ni rgyun du źugs pa daṅ | lan gcig phyir
’oṅ ba daṅ | phyir mi ’oṅ ba daṅ | dgra bcom pa dag yin (2) pas de dag la ba mar sbyin
par bya’o || lan tshwa ji lta bu ste | ’gyur byed kyi lan tshwa’o || mi ruṅ ste | dge sloṅ
de dag ni rgyun du źugs pa daṅ | lan gcig phyir boṅ ba daṅ | phyir mi ’oṅ ba daṅ | dgra bcom
pa dag yin pas de dag la rgya ma tshwa daṅ | ba tshwa daṅ | rgya (3) mtsho’i tshwa sbyin
par bya’o || btuṅ ba ji lta bu blud rtsa ba mo’o || mi ruṅ ste | dge sloṅ de dag ni rgyun
du źugs pa daṅ | lan gcig phyir ’oṅ ba dag | phyir mi ’oṅ ba daṅ | dgra bcom bdag yin pas
de dag la dar ba blud par bya’o || zan spag pa ji lta bu sbyin | tshwa (4) daṅ sbyar pa’i
ldum mo || mi ruṅ ste | dge sloṅ de dag ni rgyun du źugs pa daṅ | lan gcig phyir ’oṅ ba
daṅ | dgra bcom pa dag yin pas de dag la tshogs pa daṅ | btsos pa daṅ | źo thug blud par
bya’o || khur ba ji lta bu sbyin | mon (5) sran gre’u’i khur ba’o || mi ruṅ ste | dge sloṅ
de dag ni rgyun du źugs pa daṅ | lan gcig phyir ’oṅ ba daṅ | phyir mi ’oṅ ba daṅ | dbra bcom
pa dag yin pas de dag la hwags kyi khur ba daṅ | mon khur daṅ | bog ran sbyin par bya’o
|| mon khur spag pa (6) ji lta bu sbyin | tshwa dag sbyar ba’i ldum mo || mi ruṅ ste | dge
sloṅ de dag ni rgyun du źugs pa daṅ | lan gcig phyir ’oṅ ba daṅ | phyir mi ’oṅ ba daṅ |
dgra bcom ldan pa dag yin pas de dag la brṅo śa daṅ | sreg śa daṅ | śa rnam pa maṅ po sbyin
par bya’o || (7) skom ji lta bu blud | bu ram chab bo || mi ruṅ ste | dge sloṅ de dag ni
rgyun du źugs pa daṅ | lan gcig phyir ’oṅ ba daṅ | phyir mi ’oṅ ba daṅ | dgra bcom pa dag
yin pas de dag la hwags chab daṅ | li kha ra’i chab daṅ | dro ’jam blud par (112b1) bya’o||
’bras chan ji lta bu sbyin | ’bras chan rtsub po daṅ | ko dra ba’i chan no || mi ruṅ ste
| dge sloṅ de dag ni rgyun du źugs pa daṅ | lan gcig phyir ’oṅ ba daṅ | phyir mi ’oṅ ba
daṅ | dgra bcom pa dag yin pas de dag la ’bras sā lu’i sbyin par (2) bya’o|| sran chod ci
lta bu blud | mon sran gre’u’i sran tshod do || mi ruṅ ste | dge sloṅ de dag ni rgyun du
źugs pa daṅ | lan gcig phyir ’oṅ ba daṅ | phyir mo ’oṅ ba dag | dgra bcom pa dag yin pas de
dag la mon sban sde’u’i sran tshod blud par bya’o || bya (3) na ji lta bu sbyin | brṅo tshod
do || mi ruṅ ste | dge sloṅ de dag ni rgyun du źugs pa daṅ | lan gcig phyir ’og ba daṅ
| phyir mi ’oṅ ba daṅ | dgra bcom pa dag yin pas de dag la śa rnam pa sna tshogs daṅ | hwags
tshod daṅ źo daṅ | ’o tshan blud par (4) bya’o|| źes sbyor du bcug nas | dge sloṅ gis
gal te śes bźin du zos na ltuṅ byed du ’gyur ro || rgyun du źugasapa daṅ | lan gcig phyir
’oṅ ba daṅ | dgra bcom pa dag yin pa bden na ltuṅ ba med do || ’di lta ste dge (5) sloṅ rab
tu maṅ po dag khyim gźan du mgron du bos par gyur pa der dge sloṅ ma ’oṅs te dris pa |
khyed cag gis dge sloṅ gaṅ dag mgron du bos || che ge mo daṅ che ge mo la sogs pa dag go ||
zan ji lta bu dag sbyin | sum phel gyi zan dag go || mi ruṅ ste | (6) dge sloṅ de dag ni
mdo sde ’dzin pa daṅ | ’dul ba ’dzin pa daṅ | ma mo ’din pa dag yin pas de dag la gtsaṅ phye
sbyin par bya’o || źun mar ji lta bu sbyin | ra’i źun mar sbyin no || mi ruṅ ste | dge
sloṅ de dag ni mdo sde ’dzin pa daṅ | ’dul ba ’dzin pa (7) daṅ | ma mo ’dzin pa dag yin pas
de dag la ba mar sbyin par bya’o || lan tshwa ji lta bu sbyin | ’gyur byed kyi lan tshwa’o
|| mi ruṅ ste dge sloṅ de dag ni mdo sde ’dzin pa daṅ | ’dul ba ’dzin pa daṅ | ma mo ’dzin
pa dag yin pas | de dag la rgya ma tshwa daṅ | ba (113a1) tshwa daṅ | rgya mtsho’i tshwa
sbyin par bya’o | btuṅ ba ji lta bu blud | rtsa ba mo’i ’o || mi ruṅ ste | dge sloṅ de
dag ni mdo sṅa ’dzin pa daṅ | ’dul ba ’dzin pa daṅ | ma mo ’dzin pa dag yin pas de dag la
dar ba blud par bya’o || zan smag pa ji lta bu (2) sbyin | tshwa daṅ sbyar ba’i ldum mo ||
mi ruṅ ste | dge sloṅ de dag ni mdo sde ’dzin pa daṅ | ’dul ba ’dzin pa daṅ | ma mo ’dzin
pa dag yin pas de dag la tshog pa daṅ | btsos pa daṅ | źo thug blud par bya’o || khur ba
ji lta bu sbyin || mon sran gre’u’i khur (3) ba’o|| mi ruṅ ste | dge sloṅ de dag ni mdo sde
’dzin pa daṅ | ’dul ba ’dzin pa daṅ | ma mo ’dzin pa dag yin pas de dag la hwags kyi khur
ba daṅ | mon khur daṅ | bog ran sbyin par bya’o || mon khur smag pa ji lta bu sbyin ||
tshwa daṅ sbyar ba’i (4) sdum mo || mi ruṅ ste | dge sloṅ de dag ni mdo sde ’dzin pa daṅ |
’dul ba ’dzin pa daṅ | ma mo ’dzin pa dag yin pas de dag la brṅo śa daṅ | sreg śa daṅ | śa
rnam pa maṅ po sbyin par bya’o || skom ci lta bu blud | bu ram chas bo || mi ruṅ ste | (5)
dge sloṅ de dag ni mdo sde ’dzin pa daṅ | ’dul ba ’dzin pa daṅ | ma mo ’dzin pa dag yin
pas de dag la hwags chab daṅ | li kha ra’i chab daṅ | dro ’jam blud par bya’o || ’bras chan
ji ltar bu sbyin | ’bras chan rtsub po daṅ | ko dra ba’i chan no || mi ruṅ ste | (6) dge
slog de dag ni mdo sde ’dzin pa daṅ | ’dul ba ’dzin pa daṅ | ma mo ’dzin pa dag yin pas
de la ’bras sā lu’i chan sbyin bar bya’o || sran tshon ji lta bu blud | mon tshod ji lta bu
blud | mon sran gre’u’i sran tshod do || mi ruṅ ste | dge sloṅ de dag ni mdo sde ’dzin pa
daṅ | ’dul ba (7) ’dzin pa daṅ | ma mo ’dzin pa dag yin pas de dag la mon sran sde’u’i sran
tshod blud par bya’o || bya na ji lta bu sbyin | brṅo tshod do || mi ruṅ ste | dge sloṅ
de dag ni mdo sde ’dzon pa daṅ | ’dul ba ’dzin pa daṅ | ma mo ’dzin pa dag yin pas de dag
la śa rnams sna (113b1) tshogs daṅ hwags tshod daṅ | źo daṅ | ’o tshan blud par bya’o źes
sbyor du bcug nas | dge sloṅ gis gal te de śes bźin du zos na ltuṅ byed du ’gyur ro || mdo
sde ’dzin pa daṅ | ’dul ba ’dzin pa daṅ | ma mo ’dzin pa dag yin pa bden na ltuṅ ba med
do || las (2) daṅ po pa daṅ | smyos pa daṅ | sems ’khrugs pa daṅ | tshor ba dag gis ñen pa
la ltuṅ ba med do || dge sloṅ mas sbyor du bcug pa za ba’i ltuṅ byed de sum bcu pa rdzogs
s+ho || ||

sdom la |yaṅ yaṅ daṅ ni ’dug gnas gcig ||phye daṅ bca’ daṅ (3) stobs pa daṅ ||’dus daṅ dus min
sogs ’jog daṅ ||kha nas mid daṅ bsod pa ñid ||

