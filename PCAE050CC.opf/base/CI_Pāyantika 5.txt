[Pāyantika 5]saṅs rgyas bcom ldan ’das mñan yod na rgyal (2) byed kyi tshal mgon med zas sbyin
gyi kun dga’ ra ban bźugs so || tshe daṅ ldan pa ’char ka śa mtshan gyi rigs pa śes te
| de sṅa dro śam thabs bgos | lhuṅ bzed daṅ chos gos thogs te mñan yod du bsod sñoms la ’jug
go || de bram ze daṅ | (3) khyim bdag gi khyim dag tu soṅ ste chos ston par byed ciṅ chos
bstan nas mna’ ma la dris pa | sru mo khyod kyi skyug mo ci ’dra | des smras pa | ’phags
pa ri boṅ ma mdas phog pa ci ’dra ba de ’dra’o || ’char kas smras pa | sru mo ci de de’i
ñes pa yin sñam mam | (4) ’di ltar de la gtum pa’i mtshan nu ma’i bar daṅ | mdoms kyi bar
daṅ | rked pa’i bar dag na śa rman daṅ | mdzer bu daṅ | sme ba daṅ | sme ba dmar po daṅ |
spu ’khyil ba dag yod pas de ni de’i ñes pa yin no || de’i ’og tu sgyug mo’i gan du soṅ ste
(5) dris pa | sru mo khyod kyi mna’ ma ci ’dra | ’phags pa de’i skyon ni seg dar gyis bdar
’tshal te | le lo can sgrub mi phod pa | gtum pa | gśe ba | spyo bar bgyid pa lags so
|| sru mo ci de de’i ñes pa yin sñam mam | ’di ltar de la gtum pa’i (6) mtshan nu ma’i bar
daṅ | mdoms kyi bar daṅ | rked pa’i bar dag na śa rman daṅ | mdzer bu daṅ | sme ba daṅ |
sme ba dmar po daṅ | spu ’khyil ba dag yod pas de ni de’i ñes pa yin no || de dus gźan źig
na yaṅ śam thabs bgos | lhuṅ bzed daṅ | (7) chos gos thogs te mñan yod du bsod sñoms la ’jug
go || de bram ze daṅ | khyim bdag gi khyim dag tu soṅ ste chos ston par byed ciṅ | chos
ston pa na sgyug mo la dris pa | sru mo khyod kyi mna’ ma ci ’dra | ’phags pa bu mo’am |
nu mo ci ’dra ba de ’dra’o || sru mo (256a1) de ni ’di’i yon tan ma yin te | ’di ltar de
la ṅes pa’i mtshan nu ma’i bar daṅ | mdoms kyi bar daṅ | rked pa’i bar dag na ’di lta ste
| dpal be’u daṅ | bum pa gaṅ ba daṅ | bkra śis daṅ | g-yuṅ druṅ dag yod pas de ni de’i yon
tan yin (2) no || de’i ’og tu de’i mna’ ma’i gan du soṅ ste dris pa | sru mo khyod kyi sgyug
mo ci ’dra | ’phags pa ma’am | bu mo ci ’dra ba de ’dra’o || sru mo de ni de’i yon tan
ma yin te | ’di ltar de la ṅes pa’i mtshan nu ma’i bar daṅ | mdo mas kyi bar daṅ | rked pa’i
(3) bar dag na ’di lta ste | dpal be’u daṅ | bum pa gaṅ ba daṅ | bkra śis daṅ | g-yuṅ
druṅ dag yod pas de ni de’i yon tan yin no || de nas dus gźan źig na bud med de dag bsku ma
ñe daṅ | dril phyi daṅ | khrus bdag gir byed pa’i tshe gcig (4) la gcig gsaṅ ba’i gnas kyi
mtshan ma rtog par byed pa na | ji tsam na tshe daṅ ldan pa ’char kas ji skad bstan pa
de kho na lta bu’i mtshan bzaṅ po daṅ | mtshan ṅan pa dag mthoṅ ṅo || de dag gaṅ gi tshe thab
mo byuṅ ba de’i tshe na gcig la gcig gleṅ bar byed de | (5) khyod kyaṅ kho mo daṅ lhan
cig smra bar byed dam | khyod skyes pa gźan dag daṅ lhan cig ’di daṅ ’di ltar byed do ||
sdig pa źi’o || ’o na khyod kyi mdoms kyi bar dag na mtshan daṅ | mtshan ṅan pa dag yod pa
skyes pa gźan gyis ji ltar śes | gal te de lta na kho (6) mo yaṅ ci’i phyir mi smra | khyod
kyaṅ kho mo daṅ lhan cig smra bar byed dam | khyod skyes pa gźan dag daṅ lhan cig ’di daṅ
’di ltar byed do || sdig pa źi’o || ’o na khyod kyi mdoms kyi bar dag na mtshan daṅ | mtshan
ṅan pa dag yod pa skyes pa gźan gyis ji ltar (7) śes | gaṅ gi tshe de dag gcig la gcig
bzod pa gsol ba de’i tshe na gcig gis gcig la dris pa | khyod la sus smras | ’phags pa
’char kas so || khyod la yaṅ sus smras | ’phags pa ’char kas so || de dag ’phags pa ’char
kas (256b1) bsams bźin du bdag cag ’thab tu bcug go źes smod par byed | phyar ka gtoṅ bar
byed | kha zer bar byed do || de dag the tshom skyes nas dge sloṅ gnas brtan gnas brtan dag
bsod sñoms la źugs pa na de dag gis de dag la dris pa | ’phags (2) pa dag ’phags pa ’char
ka dge sloṅ ji lta bu lags | sriṅ mo dag de ni mdun na ’don gyi bu las rab tu byuṅ ba dge
sloṅ tshul khrims daṅ ldan pa yin no || ’phags pa dag gal te dge sloṅ tshul khrims daṅ ldan
pa lags na des ji ltar bud med kyi yul gyi (3) gsaṅ ba’i phyogs dag na śa rman mchis pa
dag ’tshal | de dag gis smras pa | sriṅ mo dag des śa mtshan brtags pa’i rig pa śes pas
de’i mthus śes so || ’phags pa dag ci ji tsam ’tshal ba de dag thams cad bstan par bgyi’am
źes smod (4) par byed | phyar ka gtoṅ bar byed | kha zer bar byed pa’i skabs de dge sloṅ
rnams kyis bcom ldan ’das la gsol to || de nas bcom ldan ’das ’di sñam du dgoṅs te | gaṅ gi
phyir ñes dmigs cuṅ zad ci byuṅ ba de dag thams cad dge sloṅ dag (5) bud med kyi yul la
chos ston pa las gyur pa yin gyis | de’i phyir dge sloṅ gis bud med kyi yul la chos bstan
par mi bya’o sñam du dgoṅs nas de lta bas na dge sloṅ gis bud med kyi yul la chos bstan par
mi bya’o źes bka’ stsal to || bcom ldan ’das (6) kyis dge sloṅ gis bud med kyi yul la chos
bstan par mi bya’o źes bka’ stsal nas dge sloṅ dag bsod sñoms la źugs pa na bud med kyi
yul dag gis smras pa | ’phags pa dag chos bstan du gsol | sriṅ mo dag bcom ldan ’das kyis
ma gnaṅ (7) ṅo || de dag gis smras pa | gal te khyod chos mi ston na bdag cag kyaṅ bsod sñoms
mi ’bul lo źes zer ba’i skabs de dge sloṅ rnams kyis bcom ldan ’das la gsol pa daṅ |
bcom ldan ’das kyis bka’ stsal pa | tshig lṅas chos bstan par bya ste | (257a1) sriṅ mo dag
’di ltar gzugs ni mi rtag pa’o || tshor ba daṅ | ’du śes daṅ | ’du byed rnams daṅ | rnam
par śes pa ni mi rtag pa’o źes bya bas so || dge sloṅ dag bsod sñoms la źugs pa na bud med
kyi yul dag gis smras pa | ’phags (2) pa dag chos bstan du gsol | dge sloṅ rnams kyis sriṅ
mo dag ’di ltar gzugs ni mi rtag pa’o || tshor ba daṅ | ’du śes daṅ | ’du byed rnams daṅ
| rnam par śes pa ni mi rtag pa’o źes tshig lṅas chos bstan pa daṅ | de dag gis smras pa
| (3) ’phags pa dag yaṅ chos bstan du gsol | sriṅ mo dag bcom ldan ’das kyis re źig de tsam
źig rjes gnaṅ ṅo || de dag gis smras pa | ’phags pa dag legs kyis bdag cag kyaṅ bsod sñoms
cuṅ źig ’bul lo źes zer ba’i skabs (4) de dge sloṅ rnams kyis bcom ldan ’das la gsol pa
daṅ | bcom ldan ’das kyis bka’ stsal pa | tshig drug gis chos bstan par bya ste | sriṅ mo
dag ’di ltar mig ni mi rtag pa’o || rna ba daṅ | sna daṅ | lce daṅ | lus daṅ | yid ni mi
rtag (5) pa’o źes bya bas so || dge sloṅ dag bsod stoms la źugs pa na bud med kyi yul dag
gis smras pa | ’phags pa dag chos bstan du gsol | dge sloṅ rnams kyis sriṅ mo dag ’di ltar
mig ni mi rtag pa’o || rna ba daṅ | sna daṅ | lce daṅ | lus (6) daṅ | yid ni mi rtag pa’o
źes tshig drug gis chos bstan pa daṅ | de dag gis smras pa | ’phags pa dag yaṅ chos bstan
du gsol | sriṅ mo dag bcom ldan ’das kyis re źig de tsam źig rjes su gnaṅ ṅo || de dag gis
smras pa | ’phags pa (7) dag legs kyis bdag cag kyaṅ bsod sñoms chuṅ źig ’bul lo źes zer
ba’i skabs de dge sloṅ rnams kyis bcom ldan ’das la gsol ba daṅ | bcom ldan ’das kyis bka’
stsal pa | skyes pa bźag ste ji tsam ’dod par chos bstan par bya’o || dge (257b1) sloṅ
dag bsod sñoms la źugs pa dag na bud med kyi yul dag gis smras pa | ’phags pa chos bstan du
gsol | dge sloṅ rnams kyis smras pa | sriṅ mo dag skyes pa ’ga’ źig khrid de śog | ’phags
pa dag skyes pas ci bgyi | sriṅ mo dag bcom ldan (2) ’das kyis skyes pa bźag ste | ci tsam
’dod par chos bstan par bya’o źes bslab ba’i gźi bca’ bar mdzad do || ’phags ba dag legs
te bdag cag kyaṅ śin tu sbas pa daṅ | śin tu bsruṅs par ’gyur la | ’phags pa dag kyaṅ mi
bsñeṅs par chos (3) ston par ’gyur ro źes de dag gis skyes pa khrid de ’oṅs nas dge sloṅ
dag gis kyaṅ ci ’dod pas chos bstan te doṅ ṅo || drug sde dag bsod sñoms la źugs nas de dag
gis bud med kyi yul dag la smras pa | sriṅ mo dag ’khod cig daṅ chos bstan (4) bar bya’o
|| de dag gis smras pa | ’phags pa dag skyes pa ’ga’ źig khrid de mchi’i bar du re źig yud
tsam źig gźes su gsol drug sde dag gis smras pa | khyi daṅ | spre’u daṅ | be’u daṅ | phyi
rgan du ñal ba daṅ | gog pa daṅ | khye’u ’dug pa ’di (5) las gźan pa’i skyes pa ci dgos
źes de dag la chos bstan nas doṅ ṅo || dge sloṅ gnas brtan gnas brtan dag bsod sñoms la źugs
pa na bud med kyi yul dag gis smras pa | ’phags pa dag chos bstan du gsol | sriṅ mo dag
skyes pa ’ga’ źig khrid (6) de śog | de dag gis smras pa | ’phags pa dag ci lags khyi daṅ
| spre’u daṅ | be’u daṅ | phyi rgan du ñal ba daṅ | gog pa daṅ | khye’u ’di dag ma mchis
sam | sriṅ mo dag kho bo cag skyes pa ’di lta bu daṅ chos mi ston te | khyed cag la skyes
pa ’di lta bu (7) daṅ chos ston par byed pa de su yin | de dag gis smras pa | ’phags pa drug
sde dag go || de kho na’i phyir de dag gi gnas skabs de ’dra’o źes zer ba’i skabs de dge
sloṅ rnams kyis bcom ldan ’das la gsol ba daṅ | bcom ldan ’das kyis bka’ stsal pa | (258a1)
rig pa’i skyes pa bźag ste ci ’dod par chos bstan par bya’o || bcom ldan ’das kyis bud
med kyi yul la tshig lṅa’am drug gis chos bstan par bya’o źes bka’ stsal nas | drug sde dag
tshig lṅas chos ston pa na bsams bźin du (2) tshig drug pa la ’jug par byed ciṅ | tshig
drug gis chos ston pa na yaṅ bsams bźin du tshig bdun pa la ’jug par byed nas dge sloṅ rnams
kyis de dag la smras pa | tshe daṅ ldan pa dag bcom ldan ’das kyis tshig lṅa’am drug gis
chos bstan par bya’o źes (3) bka’ stsal na | khyed cag tshig lṅas chos ston pa na bsams
bźin du tshig drug pa la ’jug par byed ciṅ | tshig drug gis chos ston pa na yaṅ bsam bźin
du tshig bdun pa la ’jug par byed dam | de dag gis smras pa | tshe daṅ ldan pa dag gaṅ la
tshig lṅa (4) pa ruṅ ba de la tshig drug pa yaṅ ruṅ la | gaṅ la tshig drug pa ruṅ ba de la
tshig bdun pa yaṅ ruṅ ste | tshig drug pa daṅ | bdun pas kun doṅ zos sam | chaṅ ’thuṅs sam
| ji na dmigs kyis dgag par bya | dge sloṅ don ñuṅ ṅu dag bcom ldan ’das (5) kyis bud med
kyi yul la tshig lṅa’am | drug gis chos bstan par bya’o źes bka’ stsal nas | ci’i phyir
dge sloṅ dag tshig lṅas chos ston pa na bsams bźin du tshig drug pa la ’jug par byed ciṅ
| tshig drug gis chos ston pa na yaṅ bsams bźin du tshig (6) bdun pa la ’jug par byed ces
smod par byed | phyar ka gtoṅ bar byed | kha zer bar byed pa’i skabs de dge sloṅ rnams kyis
bcom ldan ’das la gsol to || de nas bcom ldan ’das kyis byuṅ ba ’di daṅ | gleṅ gźi daṅ |
skabs ’di la dge sloṅ gi dge ’dun (7) bsdu ba mdzad do źes bya ba la sogs pa sṅa ma bźin
no || saṅs rgyas bcom ldan ’das rnams ni mkhyen bźin du rmed par mdzad pa ste źes bya ba la
sogs pa yaṅ sṅa ma bźin te | saṅs rgyas bcom ldan ’das kyis dge sloṅ drug sde dag la rmas
pa | dge sloṅ dgaṅs (258b1) bud med kyi yul la tshig lṅa’am | drug gis chos bstan par bya’o
źes bstan na | khyed tshig lṅas chos ston pa na bsams bźin du tshig drug pa la ’jug par
byed ciṅ | tshig drug gis chos ston pa na yaṅ bsam bźin du tshig bdun pa la ’jug pa bden
(2) nam | btsun ba mad do || saṅs rgyas bcom ldan ’das kyis dge sbyoṅ gi tshul ma yin pa
| rjes su mthun pa ma yin pa | ruṅ ba ma yin pa | tshul daṅ mthun pa ma yin pa de ni rab tu
byuṅ bas bya ba ma yin no źes rnam par smad pa mdzad do || de nas (3) bcom ldan ’das kyis
rnam graṅs du mas rnam par smad nas dge sloṅ rnams la bka’ stsal pa | dge sloṅ dag de lta
bas na phan yon bcu yaṅ dag par gzigs pas ’dul ba la ñan thos rnams kyi bslab pa’i gźi bca’
bar bya ste źes bya ba la sogs (4) pa sṅa ma bźin no || ṅa’i ñan thos rnams kyis ’dul
ba la bslab pa’i gźi ’di ltar gdon par bya ste | yaṅ dge sloṅ gaṅ bud med kyi yul la tshig
lṅa’am drug las lhag pa’i chos ston na | rig pa’i skyes pa ma gtogs te ltuṅ byed do || yaṅ
dge sloṅ gaṅ (5) źes bya ba ni drug sde’am | gźan yaṅ de lta bu gaṅ yin pa’o || bud med
kyi yul la źes bya ba ni bud med dam | gźon nu ma legs par smras pa daṅ | ñes par smras pa’i
chos rnams kyi don kun du śes par nus pa la’o || tshig lṅa’am drug las lhag par (6) źes
bya ba ni tshig lṅas chos ston pa na bsams bźin du tshig drug pa la thal bar byed pa daṅ
| tshi ga drug gis chos ston pa na yaṅ bsams bźin du tshig bdun pa la thal bar byed pa’o ||
chos źes bya ba ni saṅs rgyas kyis gsuṅs pa’am | saṅs rgyas (7) kyi ñan thos kyis bśad pa’o
|| ston na źes bya ba ni ’chad na’o || rig pa’i skyes pa ma gtogs te źes bya ba ni rig
pa’i skyes pa bźag ste’o || ltuṅ byed do źes bya ba ni sems can dmyal ba daṅ | dud ’gro daṅ
| yi dgas ṅan soṅ daṅ | ṅan ’gro daṅ | (259a1) log par ltuṅ ba dag tu sreg par byed | ’tshod
par byed | ltuṅ bar byed pa’o || gźan yaṅ ltuṅ ba de ma bśags śiṅ so sor ma bśags na
dge ba’i chos rnams la sgrib par byed pa ste | des na ltuṅ byed do źes gsuṅs so || de la
ltuṅ bar ji ltar (2) ’gyur źe na | dge sloṅ steṅ gi khaṅ thog tu bud med kyi yul la chos ston
par byed na | des tshig lṅa’am | drug gis chos bstan par bya ste | dge sloṅ gis tshig
lṅas chos ston pa na bsams bźin du tshig drug pa la thal bar byed na ltuṅ byed du ’gyur ro
|| tshig drug (3) gis chos ston pa na bsams bźin du tshig bdun pa la thal bar byed na ltuṅ
byed du ’gyur ro || chos bstan nas khaṅ thog bar mar źugs pa na de’i phyi bźin ’oṅ źiṅ ’phags
pa chos bstan du gsol źes zer na de la sriṅ mo khyod la chos bstan zin to źes byas (4)
nas | ’phags pa ’dir yaṅ chos bstan du gsol źes zer na der yaṅ tshig lṅa’am drug gis chos
bstan par bya ste | dge sloṅ gis tshig lṅas chos ston pa na bsams bźin du tshig drug pa
la thal bar byed na ltuṅ byed du ’gyur ro || tshig drug gis (5) chos ston pa na bsams bźin
du tshig bdun pa la thal bar byed na ltuṅ byed du ’gyur ro || ’og gźi’i sa daṅ | sgo khaṅ
daṅ | baṅ rim gyi bar du yaṅ de bźin du sbyar ro || bud med kyi yul mkhas pa’i raṅ bźin
can gyis goṅ nas goṅ du dris pa (6) gtan la dbab pa byas pa daṅ | slob gñer gsod pa daṅ |
kha ton źu ba daṅ | dmigs kyis ’dri ba daṅ | dus khrims dpog pa daṅ | yon bśad pa byed pa
la ltuṅ ba med do || dge sloṅ gis ji tsam ’dod pa bkag pa daṅ | ldab ldib can daṅ | smra ba
(7) myur ba la ltuṅ ba med do || las daṅ po pa daṅ | smyos pa daṅ | sems ’khrugs pa daṅ
| tshor ba dag gis ñen pa la ltuṅ ba med do || ston pa’i ltuṅ byed de lṅa pa rdzogs s+ho ||
||

